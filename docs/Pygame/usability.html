<html lang="nl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Usability</title>
    <link rel="stylesheet" href="styles.css"> <!-- CSS-bestand koppelen -->
</head>
<body>

<h2>Usability en Heuristieken</h2>


<p>Stel je voor: je hebt een prachtige game gemaakt, maar niemand snapt hoe ze moeten springen, het menu werkt verwarrend, en spelers raken gefrustreerd. Dan maakt het niet uit hoe mooi de graphics zijn – ze stoppen met spelen.
Usability zorgt ervoor dat je game begrijpelijk, prettig en efficiënt is. Een goede interface laat spelers opgaan in de game in plaats van te worstelen met de bediening. Dat betekent meer plezier, minder frustratie, en uiteindelijk: meer succes voor jouw game.</p>

      <p><strong>Usability</strong> is de mate waarin een digitaal product (zoals jouw 2D-game) <em>makkelijk te begrijpen</em> en <em>prettig te bedienen</em> is. Een product met goede usability is:</p>
      <ul>
        <li><strong>Duidelijk</strong> (je snapt snel wat je kunt doen);</li>
        <li><strong>Efficiënt</strong> (je bereikt doelen zonder gedoe);</li>
        <li><strong>Fouttolerant</strong> (fouten voorkomen of makkelijk herstellen);</li>
        <li><strong>Consistent</strong> (bediening werkt overal hetzelfde);</li>
        <li><strong>Aangenaam</strong> om te gebruiken.</li>
      </ul>
      <p class="small hint"><span class="badge">Tip:</span> Usability gaat niet over “mooi” alleen; het gaat vooral over <em>begrijpelijk, voorspelbaar en helpend gedrag</em>.</p>


      <h3>Heuristieken</h3>

<p>
Als je een game ontwerpt, maak je honderden kleine keuzes: waar zet je knoppen, welke kleuren gebruik je, hoe geef je feedback?
Zonder richtlijnen is dat vaak een kwestie van smaak — en wat voor jou logisch lijkt, kan voor spelers onduidelijk zijn.</p>


      <p><strong>Heuristieken</strong> zijn ontwerp vuistregels of algemene richtlijnen die helpen om een interface goed te ontwerpen. Heuristieken geven je een checklist van aandachtspunten. Ze helpen je om bewust te kijken naar de interface en te bedenken of je ontwerp prettig werkt voor alle spelers, niet alleen voor jou.
Met heuristieken kun je bovendien je ontwerp testen, problemen vinden en verbeteren vóórdat spelers afhaken.</p>

    <h4>Nielsen’s 10 heuristieken</h4>
<p>
Jakob Nielsen is een expert op het gebied van gebruiksvriendelijkheid. Hij stelde tien veelgebruikte heuristieken op: vuistregels die ontwerpers helpen om gebruikersinterfaces duidelijk, efficiënt en prettig te maken. Deze regels zijn toepasbaar op bijna elk digitaal product – van websites tot games – en helpen je gestructureerd te kijken naar wat goed gaat en wat beter kan.</p>

  
      <table>
        <caption>Overzicht van Nielsen’s heuristieken</caption>
        <thead>
          <tr>
            <th style="width:3ch;">#</th>
            <th>Heuristiek</th>
	
            <th>Interpretatie voor (game)interfaces</th>
					<th>Voorbeeld</th>
          </tr>
        </thead>
        <tbody>
          <tr>
            <td>1</td>
            <td>Zichtbaarheid van de systeemstatus</td>
	
            <td>Laat <strong>altijd</strong> zien wat er gebeurt: score, health, level-progress, laadindicator, “game saved”.</td>
			<td>
			<img src="https://rweeda.github.io/PythonIA/docs/Pygame/img/Usability_stoplicht.png" alt="Stoplicht" width="200"><br>
			Een timer laat zien hoe lang de gebruiker moet wachten.</td>
          </tr>
          <tr>
            <td>2</td>
            <td>Overeenkomst met de echte wereld</td>
            <td>Gebruik bekende metaforen en taal: rood voor schade/gevaar, munt voor beloning, klok voor tijd.</td>
			<td><img src="https://rweeda.github.io/PythonIA/docs/Pygame/img/Usability_kart.png" alt="Winkelwagen" width="200"><br><i>Een winkelwagen is te herkennen aan standaard icoon.</i></td>
          </tr>
          <tr>
            <td>3</td>
            <td>Gebruikerscontrole en vrijheid</td>
            <td>Laat spelers acties herstellen/annuleren: pauzemenu, “retry” na falen, “undo” bij instellingen.</td>
			<td><img src="https://rweeda.github.io/PythonIA/docs/Pygame/img/Usability_herstel.png" alt="Ongedaan maken"><br><i>Een pijltje om terug te keren naar de vorige pagina of om iets ongedaan te maken.</i></td>
          </tr>
          <tr>
            <td>4</td>
            <td>Consistentie en standaarden</td>
            <td>Zelfde knoppen en symbolen overal; dezelfde input doet hetzelfde in alle schermen.</td>
			<td><img src="https://rweeda.github.io/PythonIA/docs/Pygame/img/Usability_minimize.png" alt="Vernsterknoppen"><br><i>Universele vensterknoppen.</i></td>
          </tr>
          <tr>
            <td>5</td>
            <td>Foutpreventie</td>
            <td>Voorkom fouten: bevestiging bij “quit zonder opslaan”, veilige randen, snap-to-grid bij UI-selectie.</td>
			<td><img src="https://rweeda.github.io/PythonIA/docs/Pygame/img/Usability_opslaan.png" alt="Bevestiging vragen"><br><i>Bevestiging vragen.</i></td>
          <tr>
            <td>6</td>
            <td>Herkennen boven onthouden</td>
            <td>Toon opties zichtbaar: pictogrammen met labels, key-hints, inventory met tooltips; geen geheugentest.</td>
			<td><img src="https://rweeda.github.io/PythonIA/docs/Pygame/img/Usability_recent.png" alt="Meest recent" width="400"><br><i>Meest recent geopend/gebruikt.</i></td>
          </tr>
          <tr>
            <td>7</td>
            <td>Flexibiliteit en efficiëntie</td>
            <td>Bied sneltoetsen/shortcuts voor gevorderden, maar houd het ook bruikbaar voor beginners.</td>
			<td><img src="https://rweeda.github.io/PythonIA/docs/Pygame/img/Usbility_shortcuts.png" alt="Shortcuts" width="400"><br><i>Menu met shortcuts.</i></td>
          </tr>
          <tr>
            <td>8</td>
            <td>Esthetisch en minimalistisch ontwerp</td>
            <td>Alleen noodzakelijke info; geen rommel. Focus op wat de speler nu nodig heeft.</td>
			<td><img src="https://rweeda.github.io/PythonIA/docs/Pygame/img/Usability_KIS.png" alt="Google zoeken" width="400"><br><i>Geen overbodige tekst en vormgeving</i></td>
          </tr>
          <tr>
            <td>9</td>
            <td>Help gebruikers fouten te herkennen en herstellen</td>
            <td>Duidelijke feedback en herstel: “Out of stamina”, waarom het misging, en wat je kunt doen.</td>
			<td><img src="https://rweeda.github.io/PythonIA/docs/Pygame/img/Usability_foutmelding.png" alt="Controle op invoer"><br><i>Controle op geldige invoer, met aanwijzing om deze te corrigeren.</i></td>
          </tr>
          <tr>
            <td>10</td>
            <td>Help en documentatie</td>
            <td>Korte tutorial, hulpscherm, of context-tips. Liever in de flow dan lange handleidingen.</td>
			<td><img src="https://rweeda.github.io/PythonIA/docs/Pygame/img/Usability_help.png" alt="Chat"><br><i>Help</i></td>
          </tr>
        </tbody>
      </table>
      <p class="hint">Lees de regels als <em>richtlijnen</em>. Je kunt ze afwegen: soms botst “minimalisme” met “zichtbaarheid” – kies wat het beste is voor de speler in dat moment.</p>
    </div>

	
<h2 id="kleurenpaletten">Kleurenpaletten & usability</h2>
    <p>
      Een goed <strong>kleurenpalet</strong> gaat niet alleen over esthetiek; het ondersteunt ook de 
      <strong>usability</strong> van je game. Met een samenhangend palet creëer je consistentie, 
      maak je belangrijke elementen sneller herkenbaar én verbeter je de leesbaarheid. 
      Spelers begrijpen daardoor sneller wat ze zien en hoeven minder te zoeken.
    </p>
    <p>
      Denk aan <strong>contrast</strong> tussen tekst en achtergrond (voor leesbaarheid), 
      <strong>betekeniskleuren</strong> (<span style="color: green;">groen voor goed</span>, <span style="color: red;">rood voor waarschuwing</span>), 
      en <strong>beperking van het aantal kleuren</strong> voor rust en duidelijkheid. 
      Een palet helpt ook bij <strong>toegankelijkheid</strong>: je kunt kleuren kiezen die voor 
      kleurenblinde spelers beter te onderscheiden zijn en je gebruikt niet alleen kleur, 
      maar ook vorm of tekst om informatie over te brengen.
    </p>
    <p class="hint">
      <span class="badge">Tip:</span> Tools zoals 
      <a href="https://coolors.co/" target="_blank" rel="noopener">coolors.co</a> 
      helpen je een palet van 4–6 kleuren te maken. 
      Check daarna het contrast (bijv. met 
      <a href="https://contrastchecker.com/" target="_blank" rel="noopener">Contrast Checker</a>) 
      zodat de tekst goed leesbaar blijft.
    </p>
  

<h2>Toegankelijkheid</h2>

<p>Door rekening met <strong>toegankelijkheid</strong> te houden, is je game ook goed speelbaar voor mensen met een beperking, zoals kleurenblindheid, slechthorendheid of een motorische beperking. Zo vergroot je het bereik van je game en zorg je ervoor dat meer spelers een prettige ervaring hebben.</p>

    <p>
      Een voorbeeld is <strong>kleurenblindheid</strong>. 
      Ongeveer 1 op de 12 mannen en 1 op de 200 vrouwen heeft moeite om bepaalde kleuren te onderscheiden, 
      vooral rood en groen. Als je in je game bijvoorbeeld een groene en een rode healthbar gebruikt, 
      kan dit voor sommige spelers moeilijk te zien zijn. 
      Het is daarom belangrijk om niet alleen kleur te gebruiken, maar ook andere signalen, 
      zoals vormen, patronen of animaties. 
      Zo kun je een healthbar laten trillen bij lage health, of een icoontje tonen naast de balk.
    </p>

    <p>
      Toegankelijkheid gaat verder dan kleurkeuze. Andere voorbeelden van toegankelijkheidsopties in games zijn:
	  <ul>
	  <li>Ondertiteling voor geluiden en dialogen.</li>
	  <li>Mogelijkheid om knoppen zelf te herconfigureren.</li>
	  <li>Groot lettertype of zoomfunctie voor teksten.</li>
	  <li>Visuele alternatieven voor geluidseffecten (bijv. knipperend scherm bij waarschuwingen).</li>
		</ul> 
    </p>

    <p>
      Door al tijdens het ontwerp van je game over toegankelijkheid na te denken, 
      maak je niet alleen een vriendelijkere en inclusievere game, 
      maar ook een product dat beter aansluit bij de behoeften van een gevarieerd publiek.
    </p>
	
	






    <h4 class="opdracht" id="usability_analyse_bestaaandeGame">Opdracht Usability 1: Analyseer usability van een bestaande game</h4>
    <p>Kies een game die je kent (bijv. <em>Minecraft</em>, <em>Among Us</em>, <em>Fortnite</em>). Beantwoord voor <strong>drie</strong> van Nielsen’s heuristieken hoe de game het doet.</p>
    <ol type="a">
      <li>Noem de heuristiek (nummer + naam).</li>
      <li>Beschrijf wat de game <strong>goed</strong> doet of wat <strong>beter</strong> kan.</li>
      <li>Geef een <strong>concreet voorbeeld</strong> uit de game.</li>
    </ol>
	
	
	

    <h4 class="opdracht" id="usability_analyse_bestaaandeGame">Opdracht Usability 2: Analyseer kleurenkeuze van een bestaande game</h4>
    <p>
      In deze opdracht onderzoek je een bestaande game-interface eruitziet voor spelers met verschillende
      vormen van kleurenblindheid met behulp van de
      <a href="https://www.color-blindness.com/coblis-color-blindness-simulator/" target="_blank" rel="noopener">
        Coblis Color Blindness Simulator
      </a>.
      Je ontdekt welke elementen onduidelijk worden en hoe dat verbeterd kan worden.
    </p>

    <p>Stappen:</p>
    <ol type="a">
      <li>Maak een schermafbeeldingen van de interface van een game (bijvoorbeeld, met healthbar/muntteller/waarschuwing).</li>
      <li>Open <a href="https://www.color-blindness.com/coblis-color-blindness-simulator/" target="_blank" rel="noopener">Coblis</a> en upload de screenshot.</li>
      <li>Bekijk minimaal deze simulaties: <em>Deuteranopia</em> (groen-blind), <em>Protanopia</em> (rood-blind),
        <em>Tritanopia</em> (blauw-blind) en <em>Achromatopsia</em> (bijna geen kleur).</li>
      <li>Wat wordt minder onderscheidbaar?
        Denk aan: knoppen, statuskleuren (groen/rood), teksten, iconen, grafieken/balken.</li>
      <li>Bedenk en noteer concrete aanpassingen:
        meer contrast, andere kleurkeuze, extra vorm/icoon/patroon, labels/tekst, positie of grootte.</li>
    </ol>
	
	
	


</body>
</html>
