<p><img src="https://moodle.informatica-actief.nl/draftfile.php/147455/user/draft/472660411/gda2a_whaaa.png" alt="uitroepen!" width="256" height="255" class="img-responsive atto_image_button_right">

<h4>Spel ontewerp</h4>
<p>
Je denkt misschien dat je een spel aan het ontwerpen bent, maar uiteindelijk draait het om de spelervaring van de speler. Die ervaring is het totaalplaatje van hoe het voelt om jouw game te spelen. Meestal staat amusement centraal: een spel is leuk, spannend, meeslepend of mooi vormgegeven. Spelervaring ontstaat door een combinatie van elementen zoals sfeer, uitdaging, verhaal en regels — het gaat erom wat de speler beleeft, voelt en onthoudt tijdens het spelen.</p>


<p>Dat is natuurlijk subjectief, iedereen heeft hierin een eigen voorkeur. Het duidelijkst is dat wel bij schietspellen. Sommige mensen worden er niet goed van, andere zijn niet van de spelcomputer los te rukken. Daardoor is het nauwelijks mogelijk hier iets algemeens over te zeggen. Wat je wel kunt is aangeven waarom jij (persoonlijk) een game leuk vindt.</p>


    <h1>De vier pijlers van spelervaring</h1>
    <p>Als je een game maakt, wil je natuurlijk dat mensen het leuk vinden om te spelen. Maar wat maakt een game eigenlijk goed? De Amerikaanse gameontwerper Jesse Schell beschreef in zijn boek <i>The Art of Game Design</i> vier belangrijke pijlers van spelervaring. Deze vormen samen het fundament van elke goede game:</p>
    <ul>
        <li><strong>Esthetiek</strong>: de zintuiglijke en emotionele ervaring</li>
        <li><strong>Mechanics</strong>: de regels en acties in het spel</li>
        <li><strong>Verhaal</strong>: de context en betekenis</li>
        <li><strong>Technologie</strong>: wat er technisch mogelijk is</li>
    </ul>
    <p>Deze vier pijlers zijn sterk met elkaar verbonden. Een verandering in één pijler heeft vaak gevolgen voor de andere. Door bij het ontwerpen en bouwen van je eigen game bewust stil te staan bij deze vier pijlers, kun je betere keuzes maken en de spelervaring voor de speler verbeteren.</p>
	
<p>In de komende paragrafen gaan we in op ieder van deze vier pijlers. We bekijken eerst de spelervaring: hoe de speler het spel beleeft. </p>

    <h2>Voorbeeld: Tetris</h2>
<p> De <strong>spelervaring</strong> van Tetris laat perfect zien hoe de vier pijlers van game design samenwerken. De <strong>esthetiek</strong> is eenvoudig maar effectief: felle kleuren, een strak zwart speelveld en een herkenbaar muziekje dat sneller gaat naarmate het moeilijker wordt. Dit zorgt voor een sfeer van concentratie en oplopende spanning. De <strong>mechanics</strong> — blokken laten vallen, draaien en netjes stapelen — zijn simpel te begrijpen, maar uitdagend om onder druk goed toe te passen. Er is nauwelijks een <strong>verhaal</strong>, maar juist dat maakt de strijd tegen de chaos universeel en tijdloos. De <strong>technologie</strong> is minimaal, maar slim ingezet: Tetris kan zelfs op de eenvoudigste hardware draaien. Al deze elementen samen zorgen voor een meeslepende, verslavende spelervaring die wereldwijd miljoenen spelers heeft geraakt. Tetris laat zien dat je met weinig middelen een ijzersterke spelervaring kunt creëren — als de vier pijlers goed op elkaar zijn afgestemd. </p>



<p class="opdracht">Opdracht 1.2: De spelervaring van je game X</p>

<ol style="list-style-type: lower-alpha">
    <li>
        <p>Denk na over de spelervaring van je favoriete game, game X. Wees daarin zo specifiek mogelijk: geef bijvoorbeeld aan waarom game X beter is dan vergelijkbare spellen. Hier zijn een aantal vragen die jou kunnen helpen:
		<ul>
		<li>Wat voelt de spler tijdens het spel? (bijv. spanning, ontspanning, blijdschap, frustratie op een leuke manier)
		<li>Wat maakt de game leuk of interessant om te spelen?
		<li>Wanneer voelt de speler zich slim, uitgedaagd of beloond?
		<li>Zal de speler het spel willen blijven spelen? Waarom (niet)?
		<li>Krijgt de speler voldoende feedback op zijn acties?(denk aan geluid, animaties, visuele signalen)
		<li>Is er een goede balans tussen uitdaging en controle?(te makkelijk = saai, te moeilijk = frustrerend)
		<li>Begrijpt de speler wat hij moet doen zonder uitleg?
		</ul>
    </li>
    <li>
        Geef een korte omschrijving van de spelervaring van je spel X op de tweede slide van de presentatie <em>GameAnalyse_GameX.ppt</em>.
    </li>
</ol>