<!-- 7: Technologie, de laatste pijler -->
<p><h4>5: Technologie</h4>	<img src="https://rweeda.github.io/PythonIA/docs/Pygame/img/gamepijler_tech.png" alt="Technologie" width="255" align="right">
</p>

<p>Technologie gaat over de middelen waarmee je een game maakt. Denk aan hardware, controllers, maar ook programmeertalen en game engines zoals <i>coderius-play</i>. Technologie bepaalt wat je allemaal kunt maken.</p>


<p>De technologie waar we hier mee gaan werken, heet een <strong>game engine</strong>. Een game engine is een stuk standaard software dat allerlei dingen voor je regelt, zodat je dat als gamebouwer zelf niet mee hoeft te programmeren. Een game engine doet dingen die in bijna alle games voorkomen, steeds op min of meer dezelfde manier. Een voorbeeld is <em>collision detection</em>, het detecteren van botsingen.</p>

<p>Dat kan op allerlei manieren in games zitten. Het kan zeer onaangenaam zijn (je wordt geraakt door een vijandelijke kogel en valt dood neer) of juist zeer aangenaam (je raakt/pakt een gouden pil en wordt onkwetsbaar). Het kan een actie zijn (je raakt/drukt op een knop en een deur gaat open). Voor de game engine maakt het allemaal niet uit: die controleert gewoon of twee objecten elkaar raken, of ze ongeveer op dezelfde plek zijn.</p>

<p>Collision detection is best lastig om te programmeren. Omdat het in de game engine zit, hoef je dat niet zelf te doen. Als game-programmeur hoef je dan alleen nog maar te programmeren wat er bij een botsing moet gebeuren. </p>
<p></p>
<p>Er zijn meer dingen die een game engine levert:</p>
<ul>
    <li>
        <p><strong>Physics</strong>. Zorgt ervoor dat dingen gaan zoals in de echt wereld. Er is zwaartekracht, dingen vallen. Een bal stuitert, maar een een schep hutspot niet. Je glijdt van een hellend vlak af...</p>
    </li>
    <li>
        <p><strong>Rendering</strong>. De game engine zorgt ervoor dat het spel op het scherm getoond wordt. De wereld wordt vanuit de huidige positie weergegeven, met achtergrond, game objecten en meer. Bij 2D-games is dit niet zo ingewikkeld: teken alle sprites op de juiste plek. Bij 3D is het lastiger. Iets dat ver weg is moet klein getekend worden, dichtbij is groot. Er zijn misschien lampen, schaduwen en meer. Belichting is heel moeilijk voor een game engine, het kost heel veel rekentijd.</p>
    </li>
    <li>
        <p><strong>Tools</strong>. Game engines hebben heel veel tools om het maken van een gamewereld makkelijker te maken. Je kunt dan bijvoorbeeld makkelijk een speelveld met muurtjes, achtergrond en zo maken. Vaak zijn er allerlei speciale mogelijkheden, bijvoorbeeld <em>speed trees</em> (bomen die bewegen in de wind) en <em>particle systems</em> (rook, watervallen, vulkanen...)</p>
    </li>
</ul>

<p>Deze zaken worden allemaal toegepast in de game loop, zie kader.</p>
<p>In deze module richten we ons op de game engine van <i>coderius-play</i>. Coderius-play is een eenvoudige Python-game-engine ontwikkeld door het Corderius College in Amersfoort. Het is speciaal gemaakt voor leerlingen in het voortgezet onderwijs om op een laagdrempelige manier 2D-games te leren programmeren met Python.</p>


<table style="border-collapse: collapse; background-color: LightCyan;" border="2" cellpadding="8">
    <tbody>
        <tr>
            <td valign="top">
                <p><strong>De Game Loop</strong></p>
                <p>De kern van een game engine is de game-loop. Wanneer een spel loopt, is de game engine bezig met het herhalen van de stappen in een game. Na elke stap wordt de game opnieuw getekend, gerenderd op het scherm. Bij elke stap wordt er gekeken wat er in de game veranderd is.</p>
                <p>Bijvoorbeeld: In een schietspel gebeurt elk iedere stap van alles. De speler verplaatst zich, vijanden en kogels ook. Een kogel kan iets raken, er valt iets. Er wordt geschoten, dus er komen nieuwe kogels bij. Andere kogels verdwijnen juist, ze vliegen de wereld uit zonder iets te raken. Verder is er een brandje... </p>
                <p>Al die veranderingen in de toestand van het spel worden aangeduid met de term update. Het spel en alle objecten hebben een methode update waarin staat wat er elke stap gedaan moet worden.  Het tekenen (renderen) van het spel wordt gedaan door een methode draw. De game loop van <i>coderius-play</i> ziet er dan zo uit:</p>
                <p></p>
                <p><img src="https://rweeda.github.io/PythonIA/docs/Pygame/img/gameengine_mainloop_stroomdiagram.png" alt="flowchart game engine" width="351" height="291" class="img-responsive atto_image_button_text-bottom"><br></p>
                <p><em>Stroomdiagram van de game-loop</em></p>
     
            </td>
        </tr>
    </tbody>
</table>


<p>Onder technologie verstaan we ook allerlei technische apparaten, bijvoorbeeld <em>gamecontrollers</em> en <em>virtual-realitybrillen</em> die je kunt gebruiken in een game.</p>
<p></p>

<p><img src="https://rweeda.github.io/PythonIA/docs/Pygame/img/gda25_gamecontroller.png" alt="gamecontroller" width="306" height="192" class="img-responsive atto_image_button_text-bottom"><br></p>
<p>Gamecontroller</p>

<p class="opdracht">Opdracht 1.5: De technologie achter game X</p>
<ol style="list-style-type: lower-alpha">
    <li>
        <p>Heb je bij game X bijzondere attributen nodig (echt spel) of gebruik je bijzondere game-controllers (computergame)? Geef aan welke dit zijn.</p>
    </li>
    <li>
        <p>Voor computerspellen: de meeste games worden gemaakt met behulp van een game engine zoals Unity. Probeer te achterhalen met welke game engine game X gemaakt is.</p>
    </li>
    <li>
        <p>Vul de presentatie over game X aan.</p>
    </li>
</ol>