		
	<p>
    <h2>3: Esthetiek</h2>

	<img src="https://rweeda.github.io/PythonIA/docs/Pygame/img/gamepijler_esthetics.png" alt="Esthetics" width="255" class="img-responsive atto_image_button_right">

</p>	
		
<p>Esthetiek is een van de vier bouwstenen van spelervaring. Esthetiek gaat over de beleving van een game. Denk aan de sfeer, het geluid, de kleuren en stijl. Het bepaalt hoe een speler zich voelt tijdens het spelen. Is de game spannend, rustgevend, grappig, of juist frustrerend?</p>

<ul>
    <li>Welke kleuren en vormen zie je?</li>
    <li>Hoe klinkt het spel?</li>
    <li>Welke sfeer roept het op?</li>
</ul>

<h3>Voorbeeld: Pong</h3>
<p>De esthetiek van Pong is extreem minimalistisch: een zwart scherm, twee witte balkjes en een witte vierkante bal. Er is geen muziek, alleen het herkenbare ‘ping’-geluidje bij elke botsing. Juist deze eenvoud zorgt voor een heldere, bijna abstracte sfeer die volledig draait om concentratie en competitie. Door het ontbreken van afleiding richt de speler zich puur op het spel zelf. Zonder deze sobere esthetiek zou Pong minder tijdloos en herkenbaar zijn.</p>

 
<hr>
	<p>Een belangrijk onderdeel van esthetiek is de <i>artwork</i>.
	
	
	
<h3>2D artwork</h3>
<p>Spellen met simpele graphics gebruiken plaatjes van een paar honderd pixels om de game-objecten (speler, vijanden, power ups, pick ups, enz, enz) te laten zien. Zulke plaatjes noemen we <em>sprites</em>. Vaak zitten ze samen in een soort vellen, <em>sprite sheets</em>.</p>


<p><img src="https://rweeda.github.io/PythonIA/docs/Pygame/img/gda5_spritesheet.png" alt="sprite sheet" width="326" height="102" class="img-responsive atto_image_button_text-bottom"><br></p>
<p><em>Sprite sheet (stukje)</em></p>

<p>De figuurtjes in een spel kun je laten bewegen door filmstripjes van <b>sprites</b> te maken. iedere keer dat het spel opnieuw op het scherm gezet wordt (gerenderd wordt), ga je naar het volgende <em>frame</em>. Daardoor gaat de pacman hieronder happen.</p>


<p><img src="https://rweeda.github.io/PythonIA/docs/Pygame/img/gda6_pacman_allframes.png" alt="frames pacman" width="544" height="32" class="img-responsive atto_image_button_text-bottom"><br></p>
<p>=&nbsp;<img src="https://rweeda.github.io/PythonIA/docs/Pygame/img/gda6_pacman_anim.gif" alt="pacman geanimeerd" width="32" height="32" class="img-responsive atto_image_button_text-bottom"></p>
<p><em>Pacman-frames</em></p>


<p class="opdracht">Opdracht 3.1: Sprite packs</p>
We bekijken een paar bestaande sprites en hoe je die kan downloaden van het internet. Je mag ook wat downloaden van een ander site, als er maar nadrukkelijk bij staat dat je het gratis mag gebruiken.
<ol style="list-style-type: lower-alpha">
    <li>Ga naar <a href="https://kenney.nl/assets/category:2D?sort=update">Kenny</a>.</li>
<li>Kies een pack die je leuk lijkt.</li>
<li>Bekijk de licentie. Als er <i>Creative Commons CC0</i> bij staat, dan betekent het dat je het gratis mag gebruiken. Als je het gaat gebruiken, vermeld je natuurlijk wel in je code waar de afbeelding vandaan komt, en wie het dus gemaakt heeft.</li>
<li>Download een pack die je leuk lijkt.</li>
<li>Ga in de gedownloadde bestanden op zoek naar een .png afbeelding die je mooi vind.</li>
<li>Open de presentatie <em>GameAnalyse_GameX.ppt</em>.</li>
<li>Voeg op slide 3 je sprite toe.</li>
<li>Geef ook de bron aan, dus wie het bestand heeft gemaakt.</li>
</ul>


<h3>3D artwork</h3>
<p>Bij grote spellen gaat het er heel anders aan toe. Om te beginnen is het in 3D, dan heb je draadmodel nodig - een <em>static mesh</em> - dat je van alle kanten kunt bekijken. Bijvoorbeeld in Minecraft bestaan de modellen alleen uit blokken, terwijl in een game als Horizon Zero Dawn realistische modellen met duizenden driehoeken worden gebruikt.</p>


<table>
<tr><td>
<img src="https://rweeda.github.io/PythonIA/docs/Pygame/img/Minecraft_model.png" width="400">

</td><td>

<img src="https://rweeda.github.io/PythonIA/docs/Pygame/img/Corruptor.jpg" width="400">
</tr>
<tr><td>
3D model van Minecraft
 <p style="font-size: small;"><i>Bron: Op <a href="https://skfb.ly/oDGYO">Sketchfab</a> gemaakt door sergi_19</i></p>
</td><td>
3D beeld van game Horizon Zero Dawn<br>
 <p style="font-size: small;"><i>Bron: Op <a href="https://skfb.ly/oDGYO">Sketchfab</a>, gemaakt door Theo Domon.</i></p>
</tr>
</table>

<p></p>

<p>
Ook heb je een speciaal plaatje nodig, meestal <em>texture</em> genoemd, dat je om de mesh heen kunt vouwen, zodat het er echt als een figuur of voorwerp uitziet. De huid (Engels: skin) van een personage of het patroon van een muur wordt via een texture toegevoegd.

Om beweging in 3D mogelijk te maken hebben poppetjes een soort van intern skelet, een <em>rig</em>, met botten die kunnen bewegen. Bij het weergeven van de mesh moet je dan wel precies bepalen hoe de mesh vervormt als bijvoorbeeld een arm beweegt. In een vechtgame als Street Fighter zijn de personages volledig gerigged en geanimeerd voor vloeiende actie.</p>
</p>
<p><img src="https://rweeda.github.io/PythonIA/docs/Pygame/img/gda7_Pine_Hueendraadmodel.png" alt="3d char en mesh" width="1032" height="611" class="img-responsive atto_image_button_text-bottom"><br></p>
<p><em>Game character en het draadmodel</em></p>





<p>Al die technieken kun je gebruiken om een eigen visuele sfeer te maken. Wordt het een <em>realistische</em> wereld, <em>horror</em>, <em>cartoony</em> of iets speciaals als <em>steampunk</em>?</p>

<p><img src="https://rweeda.github.io/PythonIA/docs/Pygame/img/gda8_Pine_Switch_Screenshot_01.png" alt="pine" width="640" height="360" class="img-responsive atto_image_button_text-bottom"><br></p>
<p><em>Beeld uit de game Pine van het Nederlandse Twirlbound</em></p>


<p>Game art, characters en animaties zijn krankzinnig veel werk, als je ze echt mooi wilt maken. We gaan daarom in deze module niet in op het maken van eigen game art. In de game die je gaat ontwikkelen kun je gebruik maken van bestaande game art, muziek en geluiden. Daarvan is behoorlijk veel te vinden op internet. </p>
	
	
<h3 class="opdracht">Opdracht 3.2: Artwork van game X</h3>

Hoewel we er niet dieper ingaan, is het wel goed om game X kort op deze punten te bekijken. Wat maakt jouw favoriete game X mooi?
	
	<ol style="list-style-type: lower-alpha">
    <li>Kun je iets zeggen over de stijl van het artwork in het algemeen. Zijn er bijzondere dingen aan het uiterlijk van de speler, andere game characters, de wereld, enz. Hoe zit het met geluid en muziek.</li>
    <li>Open de presentatie <em>GameAnalyse_GameX.ppt</em>.</li>
	<li>Geef op slide 4 aan wat je van de esthetiek (o.a. artwork) van game X vind. Voeg ook screenshots of muziekfragmenten toe.</li>
    </ol>



<!--ZIE OOK Om images te gebruiken: C:\Users\renskeweeda\OneDrive - Montessori College\Vakgroep_Informatica\Vakgroep_zaken\Lessen_Lukas\Agora 5\CorderiusPlay\Assets-pirate\PNG\Default size\Ship parts-->
    </li>
</ol>

	

