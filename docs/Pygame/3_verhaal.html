<p><h4>4: Verhaal</h4>	<img src="https://rweeda.github.io/PythonIA/docs/Pygame/img/gamepijler_verhaal.png" alt="Verhaal" width="255" align="right">

</p>	


<p>Een verhaal in een game geeft betekenis aan wat de speler doet en maakt duidelijk wat het doel is. Het helpt je om je in te leven in de hoofdpersoon of in de wereld waarin het spel zich afspeelt. Een goed verhaal maakt de spelwereld begrijpelijker en het spelen interessanter. Soms bepaalt het verhaal zelfs hoe je speelt of welke keuzes je kunt maken. Niet alle games hebben een uitgebreid verhaal, maar zelfs een simpel idee – zoals in Tetris: het ordenen van vallende blokken om chaos te voorkomen – kan al genoeg zijn om betekenis te geven. Een goed verhaal kan een spel veel meeslepender maken.</p>


<p>Bijna alle spellen hebben een verhaal, ook bijvoorbeeld educatieve spellen. Het spel Metablast is een adventure game waarin je leert hoe cellen in planten werken. De game begint met: "<em>It is 2051. Our earth's ecosystem is reverberating as some unknown pathogen decimates plant life. A team of expert scientists has inexplicably disappeared while investigating the cause. Can you rescue the lost team, discover what is killing the plants, and save the world?</em>"</p>
<p>(Het is 2051. De wereld schudt op zijn grondvesten omdat een onbekende ziekte alle planten vernietigt. Een team van wetenschappers is vermist, terwijl ze op onderzoek waren. Kun je het team redden, de ziekteverwekker opsporen en de wereld
    redden?)</p>
<p>Zo'n verhaal trekt je direct de game in!</p>
<p></p>
<p><img src="https://rweeda.github.io/PythonIA/docs/Pygame/img/gda15_metablast.png" alt="Metablast" width="403" height="210" class="img-responsive atto_image_button_text-bottom"><br></p>
<p><em>De educatieve game Metablast</em></p>
<p></p>
<p>Daarnaast heb je natuurlijk games die draaien om een verhaal. Adventure games en Role playing games hebben een groot verhaal dat je stap voor stap moet ontdekken.</p>
<p>Een belangrijke voortrekker op dit gebied is het spel Myst, uit de jaren tachtig. Wanneer het spel start, land je op een eiland zonder een enkele aanwijzing wat er gebeurd is. Langzaam maar zeker ontrafel je het verhaal.</p>
<p>Myst is ook een stap in game art. Computers waren nog niet krachtig genoeg om in een 3D-wereld rond te lopen. Daarom was de wereld eigenlijk een slideshow, maar wel een heel mooie!</p>
<p></p>
<p><img src="https://rweeda.github.io/PythonIA/docs/Pygame/img/gda16_myst.png" alt="Myst" width="179" height="194" class="img-responsive atto_image_button_text-bottom"><br></p>
<p><em>Myst</em></p>




<!--
<h2>Voorbeeld: Tetris</h2>
<p>Tetris heeft bijna geen verhaal. Toch kun je het zien als een strijd tegen de chaos: de speler probeert orde te scheppen voordat het scherm vol raakt. Veel moderne games voegen wel echte verhalen toe om spelers betrokken te houden.</p>

-->






<p class="opdracht">Opdracht 3.1: Verhaal van game X</p>

<ol style="list-style-type: lower-alpha">
    <li>
        Verhaal. Geef in drie of vier zinnen een korte samenvatting van het verhaal achter game X.
    </li>
    <li>
        Vul de powerpoint-presentatie over game X aan.
    </li>
</ol>