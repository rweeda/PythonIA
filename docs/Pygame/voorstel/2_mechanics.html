<!-- 6: Mechanics, de spelelementen -->
<p><h4>Mechanics</h4>	<img src="https://rweeda.github.io/PythonIA/docs/Pygame/img/gaming_mechanics.png" alt="Esthetics" width="255" align="right">

</p>	


    <p>Mechanics zijn de regels van het spel: <em>hoe werkt het spel</em>? DUs wat de speler kan doen, hoe objecten reageren, en wat de doelen zijn. Het is het ‘spelletje’ zelf. Denk aan springen, verzamelen, punten scoren, of vijanden ontwijken.</p>
	
    <h2>Voorbeeld: Tetris</h2>
    <p>In Tetris kun je blokken draaien en laten vallen. De regels zijn simpel: vormen moeten netjes op elkaar aansluiten om een rij te vullen en te laten verdwijnen. Hoe langer je speelt, hoe sneller de blokken vallen. Simpele mechanics, maar zeer verslavend.</p>
    
	
	<p> In Tetris vallen blokjes, elk opgebouwd uit vier vierkantjes, in een leeg speelveld. Met de pijltjestoetsen draai en schuif je ze zodat je volledige rijen kunt vormen, die verdwijnen en je punten opleveren. Hoe langer je speelt, hoe sneller de blokjes vallen, waardoor het spel steeds uitdagender en verslavender wordt. </p>

	
<p><img src="https://rweeda.github.io/PythonIA/docs/Pygame/img/gda20_tetris.png" alt="Tetris" width="335" height="249" class="img-responsive atto_image_button_text-bottom"><br></p>
<p><em>Tetris, te spelen via tetris.com/play-tetris</em></p>
	
	<p>De mechanics van Tetris zijn dus het schuiven en draaien van blokjes door de speler, het vallen van blokken die neerkomen op blokjes die al onderin liggen en het weghalen van volle regels.</p>
	
<p>Nu is Tetris een simpel spel. Grotere spellen hebben meer mechanics, maar in het algemeen is er toch één die het meest gebruikt wordt. Denk bijvoorbeeld aan:</p>
<p></p>
<ul>
    <li>
        <p><strong>Platform game</strong>: je beweegt horizontaal en springt om op platforms te komen. Daarbij moet je obstakels en vijanden vermijden en andere objecten juist oppakken.</p>
    </li>
    <li>
        <p><strong>Candy Crush / Bejeweled</strong>: maak rijtjes van gelijke stenen of snoepjes.</p>
    </li>
    <li>
        <p><strong>First Person Shooter</strong>: Je speelt een soldaat of krijger die door een gevaarlijke wereld loopt waar de hele tijd tegenstanders opduiken. Schiet de tegenstanders neer!</p>
    </li>
    <li>
        <p>Enz. enz. enz...</p>
    </li>
</ul>
	
	<p>Als we het hebben over mechanics, dan beginnen bij het <em>doel</em> van een spel: wat moet je als speler bereiken om het spel te winnen of uit te spelen? Verder gaat mechanics over <em>uitdagingen</em> in het spel. Wat kun je doen? Wat zijn de <em>regels</em> die dan de <em>uitkomst</em> bepalen? Hoe zorg je dat het spel niet saai of onmogelijk wordt?</p>
	
<p class="opdracht">Opdracht 1.4: Mechanics van game X</p>
<ol style="list-style-type: lower-alpha">
    <li>
        <p>Wat is het voornaamste spelelement - mechanic - in jouw game X? Vergelijk zo nodig met het lijstje van mechanics dat hierboven staat.</p>
    </li>
    <li>
        <p>Heeft je spel ook afwijkende spelelementen? Zo ja, noem er enkele.</p>
    </li>
    <li>
        <p>Vul de presentatie over game X aan.</p>
    </li>
</ol>
	



