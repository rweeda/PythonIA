<!-- 6: Mechanics, de spelelementen -->

<p>Fijn, we komen nu bij de pijlers die we wel gaan uitwerken.</p>
<p><strong>Mechanics</strong> is een belangrijk woord in de wereld van game-ontwerpers. Bij de mechanics gaat het om het belangrijkste van de game: <em>hoe werkt het spel</em>? Laten we eens een simpel spel bekijken. </p>
<p></p>
<p>Bij het spel Tetris heb je blokjes die opgebouwd zijn uit vier vierkantjes. Die blokjes vallen naar beneden in het verder lege speelveld. Als speler kun je de blokjes naar links en naar rechts schuiven en je kunt ze draaien, met de pijltoetsen. Op de bodem van het speelveld moet je de blokjes zo in elkaar passen dat er volle regels ontstaan. Die verdwijnen dan en daarvoor krijg je punten. Doel is om zo veel mogelijk punten te halen voor je af gaat, omdat het speelveld helemaal vol met blokjes is. De blokjes vallen steeds sneller, dus er komt een moment dat je het niet meer bijhoudt...</p>
<p></p>
<p><img src="https://moodle.informatica-actief.nl/draftfile.php/147455/user/draft/430012632/gda20_tetris.png" alt="Tetris" width="335" height="249" class="img-responsive atto_image_button_text-bottom"><br></p>
<p><em>Tetris, te spelen via tetris.com/play-tetris</em></p>
<p></p>
<p>We kunnen nog wel dingen preciezer maken, maar eigenlijk is het met deze zes regels tekst wel duidelijk. Ze beschrijven heel behoorlijk '<em>hoe het spel Tetris werkt</em>'. De mechanics van Tetris zijn dus het schuiven en draaien van blokjes door de speler, het vallen van blokken die neerkomen op blokjes die al onderin liggen en het weghalen van volle regels.</p>
<p>Nu is Tetris een simpel spel. Grotere spellen hebben meer mechanics, maar in het algemeen is er toch één die het meest gebruikt wordt. Denk bijvoorbeeld aan:</p>
<p></p>
<ul>
    <li>
        <p><strong>Platform game</strong>: je beweegt horizontaal en springt om op platforms te komen. Daarbij moet je obstakels en vijanden vermijden en andere objecten juist oppakken.</p>
    </li>
    <li>
        <p><strong>Candy Crush / Bejeweled</strong>: maak rijtjes van gelijke stenen of snoepjes.</p>
    </li>
    <li>
        <p><strong>First Person Shooter</strong>: Je speelt een soldaat of krijger die door een gevaarlijke wereld loopt waar de hele tijd tegenstanders opduiken. Schiet de tegenstanders neer!</p>
    </li>
    <li>
        <p>Enz. enz. enz...</p>
    </li>
</ul>
<p></p>
<p>In deze module zullen we veel dieper ingaan op mechanics. We beginnen bij het <em>doel</em> van een spel: wat moet je als speler bereiken om het spel te winnen of uit te spelen? Verder gaat mechanics over <em>uitdagingen</em> in het spel. Wat kun je doen? Wat zijn de <em>regels</em> die dan de <em>uitkomst</em> bepalen? Hoe zorg je dat het spel niet saai of onmogelijk wordt?</p>
<p></p>
<table style="border-collapse: collapse; background-color: LightCyan;" border="2" cellpadding="8">
    <tbody>
        <tr>
            <td valign="top">
                <p><strong>Een nieuwe mechanic met schieten</strong></p>
                <p>Het is moeilijk om een compleet nieuwe mechanic te bedenken. Wereldwijd gebeurt dat maar één of enkele keren per jaar. Maar een compleet nieuwe bedenken is ook helemaal niet nodig. Je kunt al heel wat bereiken door een leuke variant op een mechanic te bedenken. Zo bedachten studenten van de HAN (Hogeschool van Arnhem en Nijmegen) een mooie variant op een schietspel.</p>
                <p>In hun spel Erios speel je Cupido/Eros, het hulpje van Venus/Aphrodite, de godin van de liefde uit de Grieks-Romeinse mythologie. Je weet misschien dat Cupido beschikt over een kleine pijl en boog, waarmee hij liefdespijlen kan afschieten. Dat klinkt behoorlijk waardeloos, wanneer er in de game een paar monsters op je afkomen.</p>
                <p>Maar wacht even... Je schiet eerst een pijl op het eerste monster, daarna op het tweede. Je hebt vervolgens geen centje last meer van ze, ze hebben alleen nog maar oog voor elkaar! De liefde is te sterk... </p>
                <p>Op dat idee kun je voortbouwen. Even later komt Cupido een open brug tegen, hij kan er niet over. De knop om de brug neer te laten is aan de overkant, daar kun je niet bij... Maar: schiet een liefdespijl op een monster aan de overkant, daarna een op de knop en voila!</p>
                <p></p>
                <p><img src="https://moodle.informatica-actief.nl/draftfile.php/147455/user/draft/430012632/gda24_erios.png" alt="spel Erios" width="342" height="243" class="img-responsive atto_image_button_text-bottom"><br></p>
                <p><em>Concept art van het spel Erios, studenten van de HAN</em></p>
                <p>Hé, hé, eindelijk een schietspel dat niet bloederig is...</p>
            </td>
        </tr>
    </tbody>
</table>
<p></p>
<p class="opdracht">Opdracht 1.4: Mechanics van game X</p>
<ol style="list-style-type: lower-alpha">
    <li>
        <p>Wat is het voornaamste spelelement - mechanic - in jouw game X? Vergelijk zo nodig met het lijstje van mechanics dat hierboven staat.</p>
    </li>
    <li>
        <p>Heeft je spel ook afwijkende spelelementen? Zo ja, noem er enkele.</p>
    </li>
    <li>
        <p>Vul de presentatie over game X aan.</p>
    </li>
</ol>