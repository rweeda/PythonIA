<!DOCTYPE html>
<html lang="nl">
<head>
    <meta charset="UTF-8">
    <title>Digitaliseren</title>
    <style>
        body {
            font-family: Arial, sans-serif;
            margin: 2em;
            line-height: 1.6;
        }
        h1 {
            color: #2c3e50;
        }
        table {
            border-collapse: collapse;
            width: 100%;
            margin-top: 1em;
        }
        table, th, td {
            border: 1px solid #ccc;
            padding: 0.5em;
            text-align: left;
        }
        .code {
            font-family: monospace;
            background-color: #f4f4f4;
            padding: 0.5em;
            display: inline-block;
        }
    </style>
</head>
<body>
    <h1>Digitaliseren</h1>
    
<p>Alle informatie in een computer is digitaal, in getallen. Een computer werkt alleen met enen en nullen. Alles wat opgeslagen wordt en bijvoorbeeld verzonden wordt van een mobieltje naar een ander dus ook. Of het nou een verslag in Word is, een Whatsapp berichtje, een Spotify muziekje, een Netflix serie, het wordt dus allemaal in rijtjes van nullen en enen opgeslagen, dit noemen we digitaliseren.</p>
<p>Wanneer je goede afspraken maakt over hoe je de data opslaat, kan later de betekenis worden achterhaald. Het vertalen van informatie naar rijtjes nullen en enen heet <strong>coderen</strong>. Als je zo'n bestand wilt openen op je mobieltje of computer, dan worden die nullen en enen ingelezen en geïnterpreteerd aan de hand van de afspraken en kan jij je favoriete Netflix-serie op je tv bekijken. Het inlezen en interpreteren van data noemen we <strong>decoderen</strong>.</p>
<p>Het kleinst mogelijke stukje informatie is een <strong>bit</strong> (kort voor <strong>bi</strong>nary digi<strong>t</strong>). Een bit heeft twee mogelijke waarden, 0 of 1, die we verschillende betekenissen kunnen geven:</p>
<ul>
<li>ja / nee</li>
<li>waar / onwaar</li>
<li>aan / uit</li>
</ul>
<p>Een bit wordt in de computer meestal weergegeven in het geheugen door een transistor die aan of uit staat, of een condensator die geladen of ontladen is.</p>
<p>Wanneer data door een telefoondraad worden gezonden, worden hoge en lage tonen gebruikt voor nullen en enen. Bij glasvezel wordt licht aan of uitgezet. Audio-cd’s, cd-rom’s en dvd’s bewaren bits optisch: het deel van de oppervlakte dat voor 1 bit staat reflecteert het licht of juist niet. Bij digitale informatie gaat het steeds om "aan" of "uit", er zit niks tussenin.</p>

</body>
</html>