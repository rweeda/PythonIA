<!-- H4: Toepassingenlaag INLEIDING -->

<h1>Inleiding over hoofdstuk 4: de toepassingenlaag</h1>


<p>
Elke dag gebruik je apps en programma’s: om te chatten, te gamen of iets op te zoeken. Alles wat je direct gebruikt of ziet – zoals apps, programma’s of websites – behoort tot de bovenste laag van het drielagenmodel: de <strong>toepassingenlaag</strong>.
</p>


<p>
Maar wat voor soorten toepassingen zijn er eigenlijk? Hoe komt het dat een app op elk Android-toestel er hetzelfde uitziet? En waarom ziet diezelfde app er op een ander besturingssysteem juist weer anders uit? (Bijvoorbeeld: de sluitknop van een venster zit bij Windows rechtsboven en bij een Mac linksboven.)
</p>



<p>
<img src="img/apps_programs_freepik.jpg" width="400"/><br/>
<i><a href="http://www.freepik.com">Ontworpen door Freepik</a></i></p>

<p>
In dit hoofdstuk leer je wat de toepassingenlaag is: de laag in een computersysteem waar jij als gebruiker mee werkt. Je ontdekt hoe deze laag samenwerkt met de andere lagen, en wat het verschil is tussen programma’s op je eigen computer en netwerktoepassingen via internet. Door dit te begrijpen, kun je beter inschatten hoe software werkt, waarom sommige programma’s internet nodig hebben, en welke software jij het best kunt gebruiken.
</p>



<h2>Wat moet je kennen en kunnen na dit hoofdstuk?</h2>

<p>
Je leert wat toepassingen zijn en hoe ze samenwerken met de lagen eronder (vooral de logische laag). Ook sta je stil bij het verschil tussen lokale toepassingen en netwerktoepassingen – bijvoorbeeld apps die alleen werken op jouw apparaat, versus apps die data ophalen van internet of in de cloud draaien.
</p>




<p>Test jezelf! Kijk of je de vragen hieronder met “ja” kunt beantwoorden. Niet gelukt? Lees de theorie en opdrachten nog eens en probeer het opnieuw.</p>




<!--
<b>Leerdoelen:</b>
<ul>
<li>Je kunt benoemen welke diensten de toepassingenlaag aan de gebruiker levert;</li>
<li>Je kunt het verschil uitleggen tussen een netwerktoepassing en een lokaal programma.</li>
</ul>
-->

Leerdoelen:


<ul>
  <li>Je kunt uitleggen wat een toepassing is en tot welke laag van het drielagenmodel deze hoort.</li>
  <li>Je kunt beschrijven hoe een toepassing samenwerkt met het besturingssysteem en de hardware.</li>
  <li>Je kunt het verschil uitleggen tussen een lokaal programma en een netwerktoepassing.</li>
  <li>Je kunt aan de hand van het drielagenmodel uitleggen hoe een lokaal programma en een netwerktoepassing werken.</li>
</ul>



<h2>Test jezelf</h2>


<table border="1" cellpadding="8" cellspacing="0">
<thead>
  <tr style="background-color: #f0f0f0;">
    <th>Vraag</th>
    <th>Ja</th>
    <th>Nee</th>
  </tr>
</thead>
  <tbody>
    <tr>
      <td>Kun jij uitleggen wat een toepassing is en bij welke laag van het drielagenmodel die hoort?</td>
      <td></td>
      <td></td>
    </tr>
	
    <tr>
      <td>Kun jij beschrijven hoe een toepassing samenwerkt met het besturingssysteem en de hardware?</td>
      <td></td>
      <td></td>
    </tr>
    <tr>
      <td>Kun jij het verschil uitleggen tussen een lokaal programma en een netwerktoepassing?</td>
      <td></td>
      <td></td>
    </tr>
    <tr>
      <td>Kun jij aan de hand van het drielagenmodel uitleggen hoe een lokaal programma en een netwerktoepassing werken?</td>
      <td></td>
      <td></td>
    </tr>

    <tr>
      <td>Kun jij uitleggen hoe toepassingen afhankelijk zijn van de diensten van de logische laag?</td>
      <td></td>
      <td></td>
    </tr>
  </tbody>
</table>
