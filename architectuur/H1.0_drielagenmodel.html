<!-- H1: drielagen model INLEIDING --> 
<h4>1 - Het drielagenmodel</h4>

<p>Computers zijn er in allerlei soorten. Denk aan desktops en laptops, maar ook tablets en smartphones zijn 
computers. Laten we eens inzoomen op een smartphone: Het belangrijkste op je smartphone vind jij 
misschien de <i>apps</i>. Maar behalve deze <i>software</i> zit een smartphone boordevol <i>hardware</i>: de camera, het 
scherm, geheugen, een processor en allerlei chips voor de communicatie.</p>

<p>Verschillende apps op een smartphone maken gebruik van bijvoorbeeld de camera. Maar zo’n app gebruikt 
de camera niet rechtstreeks. Alleen het besturingssysteem (Android of iOS) kan de camera aansturen.
Apps gebruiken de camera dus via het <i>besturingssysteem</i>.</p>

<p>Er zijn ook digitale apparaten met heel andere soorten hard- en software.
Denk bijvoorbeeld aan de computers in een auto, op de terminal van een vliegveld, toegangspoortjes in het 
OV, zelfscankassa’s, brandmelders en verkeerslichten. Ondanks dat die apparaten heel verschillend zijn, is 
er een overeenkomst in de manier waarop de hardware en software van die apparaten met elkaar 
samenwerken.</p>


<p>Hoe zorg je er nu voor dat al die verschillende soorten hard- en software goed met elkaar samenwerken? 
Het trucje is om die samenwerking te structureren in drie zogenoemde ‘lagen’. Elke laag heeft een eigen 
taak. Je zult leren dat dit heel veel voordelen heeft.</p>

<p><img src="img/drielagen.png" caption="Figuur drielagenmodel" width="400"><br>
<i>Het drielagenmodel</i></p>

<p>In laag 1 zit de <i>hardware</i>. Deze laag noemen we de <i>fysieke laag</i>.  
De apps – oftewel <i>toepassingen</i> – die jij als gebruiker op je computer of smartphone gebruikt, bevinden zich in laag 3.  
Die laag noemen we daarom de <i>toepassingenlaag</i>.  
Om met elkaar te kunnen communiceren, zit er een laag tussen de fysieke laag en de toepassingenlaag: <i>de logische laag</i>.  
Hier bevindt zich het <i>besturingssysteem</i>.</p>

<p>We gaan later dieper in op elke laag en wat daarin gebeurt. Voor nu is het voldoende dat je weet dat deze drie lagen er zijn.</p>




<!--

<p>Test jezelf! Kijk of je alle vragen hieronder met “ja” kunt beantwoorden. Niet gelukt? Lees dan de theorie en opdrachten en probeer het nog eens – nu lukt het vast wel!</p>

<h2>Test jezelf</h2>

<table>
  <tr>
    <th>Vraag</th>
    <th>Ja</th>
    <th>Nee</th>
  </tr>
  <tr>
    <td>Kun jij uitleggen hoe digitale apparaten zijn opgebouwd volgens het drielagenmodel: fysieke laag, logische laag en toepassingenlaag?</td>
    <td><input type="checkbox" name="vraag1-ja"></td>
    <td><input type="checkbox" name="vraag1-nee"></td>
  </tr>
  <tr>
    <td>Kun jij uitleggen hoe interfaces de communicatie mogelijk maken tussen verschillende onderdelen van een computer, zoals API’s (tussen software) en drivers (tussen hardware en besturingssysteem)?</td>
    <td><input type="checkbox" name="vraag2-ja"></td>
    <td><input type="checkbox" name="vraag2-nee"></td>
  </tr>
  <tr>
    <td>Kun jij uitleggen waarom het drielagenmodel nuttig is, bijvoorbeeld voor veiligheid, betrouwbaarheid, flexibiliteit, onafhankelijkheid van hardware en voor programmeurs?</td>
    <td><input type="checkbox" name="vraag3-ja"></td>
    <td><input type="checkbox" name="vraag3-nee"></td>
  </tr>
</table>
-->