<!-- H3 Logische laag – Inleiding -->


<h1>3 - De logische laag</h1>


<p>
In het vorige hoofdstuk heb je geleerd hoe de fysieke laag werkt: de hardware van een apparaat. Je weet nu wat onderdelen als de processor, het geheugen en de opslag doen, en hoe ze samenwerken. Maar alleen met hardware kom je er niet: zonder software doet een apparaat helemaal niets. Naast hardware is er dus ook <strong>software</strong> nodig. Software bepaalt wat een apparaat doet en hoe jij het kunt gebruiken. 



<p>We onderscheiden twee soorten software:</p>
<ul>
  <li><strong>Systeemsoftware (logische laag):</strong> software die alles achter de schermen regelt zodat je apparaat goed werkt, zoals het besturingssysteem (Android, iOS, Windows of ChromeOS) en <strong>drivers</strong> (waar je in het vorige hoofdstuk al over hebt geleerd).</li>
  <li><strong>Toepassingssoftware (toepassingenlaag):</strong> de programma’s en apps die jij als gebruiker gebruikt, zoals WhatsApp, Word of je browser.</li>
</ul>



<p>
In dit hoofdstuk bekijken we de software in de logische laag, en dus de <strong>systeemsoftware</strong>. Die zorgt ervoor dat de hardware op een slimme manier wordt aangestuurd en dat apps goed kunnen werken.
</p>

<p><img caption="Figuur drielagenmodel" src="img/drielagen.png" width="400"/></p>


<p>
Een belangrijk onderdeel van de logische laag is het <strong>besturingssysteem</strong>. Dit is onmisbaar. Aan de ene kant communiceert het met de fysieke laag (zoals het geheugen of de wifi-chip), en aan de andere kant met de apps die jij gebruikt. Het besturingssysteem zorgt ervoor dat alles soepel, veilig en efficiënt verloopt.
</p>


<p>
We beginnen dit hoofdstuk met de vraag: wat behoort tot de logische laag? Daarna leer je wat een besturingssysteem is en welke taken het uitvoert, zoals geheugenbeheer, gebruikersbeheer en communicatie met randapparatuur. Ook zie je hoe het besturingssysteem samenwerkt met andere lagen in het drielagenmodel. Tot slot leer je hoe bekende besturingssystemen van elkaar verschillen.
</p>




<h2>Wat moet je kennen en kunnen na dit hoofdstuk?</h2>

<p>
In dit hoofdstuk leer je wat systeemsoftware is en waarom het zo’n belangrijke rol speelt. Je leert welke taken het besturingssysteem uitvoert en hoe het samenwerkt met hardware en apps. Ook leer je verschillende besturingssystemen vergelijken, zodat je een weloverwogen keuze kunt maken als je zelf een computer of telefoon kiest.
</p>



<p>Test jezelf! Kijk of je alle vragen hieronder met “ja” kunt beantwoorden. Niet gelukt? Lees dan de theorie en opdrachten en probeer het nog eens – nu lukt het vast wel!</p>



<h2>Test jezelf</h2>
<table border="1" cellpadding="8" cellspacing="0">
  <thead>
    <tr style="background-color: #f0f0f0;">
      <th>Vraag</th>
      <th>Ja</th>
      <th>Nee</th>
    </tr>
  </thead>
  <tbody>

  <tr>
    <td>Kun jij belangrijke onderdelen van de logische laag noemen, zoals het besturingssysteem, drivers, systeemdiensten en beheertools?</td>
    <td><input type="checkbox" name="vraag1-ja"></td>
    <td><input type="checkbox" name="vraag1-nee"></td>
  </tr>
<tr>
    <td>Kun jij ten minste drie besturingssystemen noemen voor een pc en twee voor een mobiele telefoon?</td>
    <td><input type="checkbox" name="vraag3-ja"></td>
    <td><input type="checkbox" name="vraag3-nee"></td>
  </tr>
  <tr>
    <td>Kun jij uitleggen welke taken het besturingssysteem uitvoert, zoals geheugenbeheer, bestandsbeheer, invoer/uitvoer en beveiliging?</td>
    <td><input type="checkbox" name="vraag4-ja"></td>
    <td><input type="checkbox" name="vraag4-nee"></td>
  </tr>
  <tr>
    <td>Kun jij uitleggen welke diensten de logische laag levert aan de fysieke en toepassingenlaag?</td>
    <td><input type="checkbox" name="vraag5-ja"></td>
    <td><input type="checkbox" name="vraag5-nee"></td>
  </tr>
  <tr>
    <td>Kun jij uitleggen hoe de logische laag een brug vormt tussen hardware en software?</td>
    <td><input type="checkbox" name="vraag6-ja"></td>
    <td><input type="checkbox" name="vraag6-nee"></td>
  </tr>
  <tr>
    <td>Kun jij beschrijven hoe de verschillende onderdelen in de logische laag samenwerken?</td>
    <td><input type="checkbox" name="vraag7-ja"></td>
    <td><input type="checkbox" name="vraag7-nee"></td>
  </tr>
  <tr>
    <td>Kun jij de belangrijkste verschillen tussen besturingssystemen benoemen?</td>
    <td><input type="checkbox" name="vraag8-ja"></td>
    <td><input type="checkbox" name="vraag8-nee"></td>
  </tr>
    </tbody>
</table>


