<!--ACHTERGROND

H3 Bestuuringsystemen

IA theorie De taken van een besturingssysteem: https://moodle.informatica-actief.nl/mod/page/view.php?id=53401&forceview=1
IA theorie De werking van een besturingssysteem: https://moodle.informatica-actief.nl/mod/page/view.php?id=53403 
IA Opdracht 4.1: Beschrijven van processen https://moodle.informatica-actief.nl/mod/page/view.php?id=53421

-->

<h2>3.1 Het besturingssysteem</h2>



<p>De logische laag bestaat uit het besturingssysteem (of OS, afkorting voor Engelse ‘Operating System’). Voorbeelden van besturingssystemen zijn Android, Apple iOS (voor tablets en smartphones) en Windows, macOS, Linux, ChromeOS (voor laptops en desktops). Dit is de systeemsoftware die ervoor zorgt dat je apparaat werkt, dat apps kunnen draaien en dat ze veilig en stabiel gebruik maken van de hardware. Besturingssystemen zijn een andere soort 
software dan de apps die je hebt geïnstalleerd.</p>


<p>
<img src="img/besturingssystemen.png" width="400"/><br/>
<i>Iconen van vijf besturingssystemen: Android, Apple (iOS en macOS), Linux, Windows, ChromeOS.</i><br/>
<i>(Bron: <a href="https://www.flaticon.com/free-icons/">Freepik - Flaticon</a>)</i>
</p>


<h2>3.2 Taken van het besturingssysteem</h2>



<p>Alle communicatie tussen apps (toepassingenlaag) en hardware (fysieke laag) verloopt via het besturingssysteem. Het besturingssysteem vormt daarmee de schakel tussen apps en hardware. Het zorgt dat alles soepel en veilig werkt, zonder dat apps of gebruikers zich met de techniek hoeven bezig te houden. Het besturingssysteem stuurt bijvoorbeeld het beeldscherm van je computer en je speakers aan. Ook zorgt
het besturingssysteem voor de communicatie tussen de onderdelen binnen in de computer.</p>

<p>Het besturingssysteem heeft een aantal taken en levert een aantal diensten aan andere lagen:

<ul>
<li>Beheer van taken: Zorgt dat apps starten, stoppen, en in de juiste volgorde worden uitgevoerd. Als er meerdere programma's tegelijkertijd actief zijn, zorgt het voor het verdelen van CPU rekentijd over verschillende taken. Zo kun je bijvoorbeeld muziek luisteren én berichten sturen tegelijk.</td>

<li>Beheer van randapparatuur: Stuurt met hehulp van drivers de hardware aan, bijvoorbeeld werkgeheugen, opslag, camera, touchscreen en printer. Apps hoeven dit zelf niet te regelen.</li>

<li>Beheer van bestanden: Organiseert en beheert toegang tot bestanden en mappen (zoals foto's, documenten, apps). Als een app iets wil opslaan of openen, regelt het besturingssysteem dat.</li>

<li>Beheer van geheugen: Verdeelt het werkgeheugen (RAM) tussen actieve processen zodat alles soepel draait.

<li>Beveiliging en rechtenbeheer: Beschermt je apparaat en gegevens. Het bepaalt wat apps of gebruikers wel/niet mogen doen. Bijvoorbeeld: apps mogen je camera niet zomaar gebruiken.
      
<li>Netwerkbeheer: Zorgt voor toegang tot wifi en internet, ook voor apps.

<li>Gebruikersinterface (GUI): Het besturingssysteem zorgt voor een gebruikersvriendelijke manier om met de computer te werken, vaak via een GUI (vensters, pictogrammen, menu’s).


<li>Interface voor toepassingen (API’s): Geeft apps makkelijke 'snelkoppelingen' (API’s) om met de hardware te werken. Daardoor hoeven apps niet zelf te weten hoe ze bijvoorbeeld een foto maken, ze vragen het aan het Besturingssysteem via een API.


</ul>
</p>



<p>
<img src="img/taakbeheer.png"/><br/>
<i>De taakbeheer van Microsoft Windows geeft een overzicht van de actieve programma's.</i>
</p>


<h3>Verwerkingsopdracht: Het besturingssysteem</h3>
Wat behoort NIET tot het besturingssysteem?
<ol type="A">
<li>Bestandsbeheer
<li>Touchscreen
<li>Procesbeheer
<li>Netwerkbeheer
</ol>

ANTWOORD: B - Touchscreen is geen onderdeel van het besturingssysteem. Een touchscreen hoort bij de fysieke laag.


<h3>Verwerkingsopdracht: Taak aan voorbeeld koppelen</h3>
<p>Koppel de taak van het besturingssysteem aan het voorbeeld:</p>
<table border="1">
<thead>
<tr>
<th>Taak van het besturingssysteem</th>
<th>Voorbeeld</th>
</tr>
</thead>
<tbody>
<tr>
<td>A. Beheer van taken</td>
<td>1. Start een app op</td>
</tr>
<tr>
<td>B. Beheer van randapparatuur</td>
<td>2. Stuurt de wifi-chip aan</td>
</tr>
<tr>
<td>C. Beheer van bestanden</td>
<td>3. Opent een foto</td>
</tr>
<tr>
<td>D. Beveiliging en rechtenbeheer</td>
<td>4. Blokkeert microfoon voor onbekende app</td>
</tr>
</tbody>
</table>
Antwoorden: A–1, B–2, C–3, D–4

 
<h3>Verwerkingsopdracht: Belangrijkste taken van het besturingssysteem</h3>

<p>Wat is de belangrijkste taak van het besturingssysteem in de logische laag?</p>
<ol type="A">
<li>Het besturingssysteem maakt verbinding met internet om updates te downloaden.
<li>Het besturingssysteem zorgt voor de communicatie tussen apps en beheert het gebruik van de hardware.
<li>Het besturingssysteem vervangt de apps zodat gebruikers geen programma's meer hoeven te installeren.
<li>Het besturingssysteem bepaalt welke merken hardware mogen verkopen.
</ol>

ANTWOORD:
B) Het besturingssysteem zorgt voor de communicatie tussen apps in de toepassingenlaag en beheert het gebruik van de hardware in de fysieke laag.



<h3>Verwerkingsopdracht: Zonder geheugenbeheer</h3>
<p>Wat zou er gebeuren als er geen geheugenbeheer zou zijn in het besturingssysteem?</p>


ANTWOORD:
Dan kunnen meerdere apps tegelijk het geheugen gebruiken zonder coördinatie, wat leidt tot fouten, vertraging of vastlopen van het systeem.



<h2>3.3 Samenwerking tussen componenten in de logische laag</h2>
De onderdelen van het besturingssysteem werken samen om je apparaat vlot te laten werken. We bekijken wat het besturingsysteem doet wanneer je de camera-app opent:
<ul>
<li>Procesbeheer start de app;
<li>Apparaatbeheer stuurt de camera aan via de juiste driver;
<li>Geheugenbeheer reserveert RAM om de app snel te laten werken;
<li>Bestandsbeheer slaat je foto op in de juiste map;
<li>Beveiliging controleert of de app toegang heeft tot de camera.
</ul>
Alles gebeurt automatisch – het besturingssysteem regelt dit op de achtergrond.



<h3>Verwerkingsopdracht: Samenwerking tussen apps en hardware</h3>
<p>Welke taken voert een besturingssysteem uit om apps te laten samenwerken met de hardware? (Meerdere antwoorden mogelijk)</p>
<ol type="A">
<li>Het regelt dat meerdere apps tegelijk kunnen draaien zonder problemen.
<li>Het organiseert hoe bestanden worden opgeslagen en teruggevonden.
<li>Het zorgt dat apps rechtstreeks met de processor praten, zonder regels.
<li>Het beschermt het apparaat tegen onbevoegde toegang door apps.
<li>Het voorkomt dat apps kunnen samenwerken met randapparaten zoals printers.
</li></ol>

ANTWOORD
Juist: A), B) en D)<br>
Toelichting:
A) is juist, het besturingssysteem zorgt ervoor dat meerdere apps tegelijk kunnen draaien zonder dat het apparaat vastloopt.
B) is juist, het besturingssysteem organiseert hoe bestanden worden opgeslagen en teruggevonden, zodat apps gemakkelijk gegevens kunnen opslaan en ophalen.
C) is fout, het OS regelt juist de communicatie, apps praten niet zomaar rechtstreeks met de processor.
D) is juist, het besturingssysteem beschermt het apparaat tegen ongewenste toegang door apps en zorgt dat alleen veilige, toegestane handelingen uitgevoerd worden.
E) is fout, het OS maakt samenwerking met randapparaten mogelijk, niet onmogelijk.






<h3>Verwerkingsopdracht: Video-opname</h3>
<p>Leg uit hoe procesbeheer en apparaatbeheer samenwerken wanneer je een video-opname maakt met je tablet.</p>

Antwoordvoorbeeld:
<p>Procesbeheer start de camera-app en houdt deze actief. Apparaatbeheer zorgt dat de camera werkt en geeft videobeelden door aan de app.
</p>


<h2>3.4 Verschillende besturingssystemen</h2>


<p>Een besturingssysteem is specifiek ontworpen voor een bepaald type apparaat. Voor smartphones en tablets gebruik je bijvoorbeeld Android, of iOS op Apple-apparaten. Op Apple-laptops en desktops draait macOS, en op Chromebooks ChromeOS. Andere laptops en desktopcomputers gebruiken meestal Windows of Linux. Omdat toepassingen communiceren met het besturingssysteem, zijn apps afgestemd op een specifiek besturingssysteem. Een app die voor iOS is ontwikkeld, kan daarom niet zonder aanpassingen worden geïnstalleerd op Android.</p>





<p>De tabel hieronder geeft een overzicht van de grootste verschillen tussen de vier besturingssystemen voor computers en laptops.</p>

<table border="1">
<thead>
<tr>
<th>Kenmerk<br/><em>Toelichting</em></th>
<th>Windows</th>
<th>macOS</th>
<th>Linux</th>
<th>ChromeOS</th>
</tr>
</thead>
<tbody>
<tr>
<td>Prijs<br/><em>Wat kost het besturingssysteem en/of apparaat?</em></td>
<td>Besturingssysteem is betaald (vaak meegeleverd met de pc). Grote keuze in de samenstelling van een apparaat, en dus ook de prijs.</td>
<td>Duurder. Alleen Apple-hardware mogelijk.</td>
<td>Gratis en open source.</td>
<td>Chromebooks zijn zeer goedkoop.</td>
</tr>
<tr>
<td>Vrijheid<br/><em>Hoeveel controle heb je over het systeem?</em></td>
<td>Beperkt: Microsoft bepaalt veel.</td>
<td>Beperkt: Apple sluit systeem af.</td>
<td>Volledige controle mogelijk.</td>
<td>Beperkt tot Google’s keuzes.</td>
</tr>
<tr>
<td>Gemak voor beginners<br/><em>Hoe makkelijk is het om ermee te werken zonder veel technische kennis?</em></td>
<td>Groot gemak: herkenbaar voor velen.</td>
<td>Groot gemak: intuïtieve vormgeving.</td>
<td>Lager gemak: hangt af van de versie.</td>
<td>Zeer hoog gemak: alles draait om eenvoud.</td>
</tr>
<tr>
<td>Software-aanbod<br/><em>Welke programma’s kun je gebruiken?</em></td>
<td>Zeer breed: veel games en kantoorsoftware</td>
<td>Breed: sterke creatieve software, minder games</td>
<td>Afhankelijk van distributie, veel open source</td>
<td>Alleen webapps en Android-apps, geen installeerbare programma's mogelijk.</td>
</tr>
<tr>
<td>Geschikt voor<br/><em>Voor welk type gebruiker is dit OS het meest geschikt?</em></td>
<td>Algemeen gebruik, bedrijven, gamers</td>
<td>Creatieven, Apple-gebruikers</td>
<td>Technische gebruikers, programmeurs</td>
<td>Scholieren, internetgebruikers, lichte taken</td>
</tr>
</tbody>
</table>

<h3>Verwerkingsopdracht: Besturingssysteem van jouw telefoon of laptop</h3>
<p>Zoek uit welk besturingsysteem jouw telefoon of laptop gebruikt, en welke versie van het besturingssysteem.</p>
<p><i>Tips</i>:
<ul>
<li>Bij Android kun je die vinden onder 'Instellingen', 'Info telefoon' en dan 'Softwaregegevens'. 
<li>Bij iPhone ga je naar 'Instellingen', 'Algemeen' en dan 'Info'.
<li>Bij een Windows PC of laptop: Ga naar 'Instellingen', 'Systeem' en dan 'Info'. Onder Windows-specificaties zie je de editie en versie.
<li>Bij macOS computer: Klik linksboven op het Apple-menu, kies 'Over deze Mac'. Je ziet meteen: De naam van het besturingssysteem
<li>Bij Linux: Ga naar 'Instellingen' en 'Over' (kan verschillen per versie).
</ul>
</p>

VOORBEELD ANTWOORDEN: 
<ul>
<li>Android-versie (bijv. Android 13, Android 14) en One UI-versie (de Samsung-schil bovenop Android, bijv. One UI 6.1)
<li>iPhone: Softwareversie (bijv. iOS 17.5.1) en naam van het toestel (bijv. iPhone 13)
<li>Windows: Besturingssysteem (bijv. Windows 11) en de versie en build-nummer (bijv. 22H2 – Build 22621.3447)
<li>macOS: Besturingsysteem(bijv. macOS Sonoma) en versie (bijv. 14.5) 
<li>Linux: Distributienaam (bijv. Ubuntu) en versienummer (bijv. 22.04 LTS)
</ul>


<h3>Verwerkingsopdracht: vergelijken iOS en Android</h3>

<p>Vul de onderstaande tabel in. Zoek daarvoor op internet voor informatie over iOS en Android op het internet of in het lesmateriaal.</p>

<p>

<table border="1">
<thead>
<tr>
<th>Kenmerk</th>
<th>Toelichting</th>
<th>iOS (Apple)</th>
<th>Android (Google / anderen)</th>
</tr>
</thead>
<tbody>
<tr>
<td>Gebruiksgemak</td>
<td>Hoe makkelijk is het systeem voor beginners?</td>
<td>...</td>
<td>...</td>
</tr>
<tr>
<td>Aanpasbaarheid</td>
<td>Kun je instellingen, apps en uiterlijk naar wens aanpassen?</td>
<td>Beperkt; Apple bepaalt veel</td>
<td>...</td>
</tr>
<tr>
<td>App-aanbod</td>
<td>Hoeveel apps zijn er beschikbaar in de app store?</td>
<td>...</td>
<td>Groot aanbod, meer variatie, wisselende kwaliteit</td>
</tr>
<tr>
<td>Beveiliging</td>
<td>Hoe goed beschermt het OS je gegevens en privacy?</td>
<td>...</td>
<td>...</td>
</tr>
<tr>
<td>Toestelkeuze</td>
<td>Op hoeveel soorten toestellen is dit OS beschikbaar?</td>
<td>Alleen op iPhones, iPads</td>
<td>...</td>
</tr>
</tbody>
</table>

</p>


<p>VOORBEELD ANTWOORD:</p>

<table border="1">
<thead>
<tr>
<th>Kenmerk</th>
<th>Toelichting</th>
<th>iOS (Apple)</th>
<th>Android (Google / anderen)</th>
</tr>
</thead>
<tbody>
<tr>
<td>Gebruiksgemak</td>
<td>Hoe makkelijk is het systeem voor beginners?</td>
<td>Erg gebruiksvriendelijk en intuïtief</td>
<td>Ook makkelijk, maar verschilt per merk</td>
</tr>
<tr>
<td>Aanpasbaarheid</td>
<td>Kun je instellingen, apps en uiterlijk naar wens aanpassen?</td>
<td>Beperkt; Apple bepaalt veel</td>
<td>Zeer aanpasbaar; veel instellingen en thema’s</td>
</tr>
<tr>
<td>App-aanbod</td>
<td>Hoeveel apps zijn er beschikbaar in de app store?</td>
<td>Zeer groot, streng gecontroleerd</td>
<td>Groot aanbod, meer variatie, wisselende kwaliteit</td>
</tr>
<tr>
<td>Beveiliging</td>
<td>Hoe goed beschermt het OS je gegevens en privacy?</td>
<td>Goede privacy, streng beleid</td>
<td>Redelijk goed, maar verschilt per fabrikant en instelling</td>
</tr>
<tr>
<td>Toestelkeuze</td>
<td>Op hoeveel soorten toestellen is dit OS beschikbaar?</td>
<td>Alleen op iPhones, iPads</td>
<td>Op meerdere modellen van verschillende merken</td>
</tr>
</tbody>
</table>





