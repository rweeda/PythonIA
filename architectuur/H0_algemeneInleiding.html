
[Video uit Co-Teach 1.1 - maar dan wel edit (tekst 'Instruct' op sheets, en laatste zin "nu aan de slag met Instruct")]



<h1>Domein E1 Architectuur</h1>


<p>Welkom bij de tweede lesmodule van klas 5. In deze module gaan we het hebben over <strong>computerarchitectuur</strong>. Dat betekent dat we gaan kijken hoe een computer er aan de binnenkant uitziet. Daarbij hebben we het niet alleen over de <i>hardware</i>, maar ook over het <i>besturingssysteem</i> en de <i>software</i> die je als gebruiker gebruikt.</p>

<p>Computers bestaan in allerlei soorten en maten, maar de opbouw is meestal vergelijkbaar. Elke computer bestaat uit fysieke onderdelen (de hardware), en uit programma’s (de software) die op die hardware draaien. De verbindende schakel tussen deze hardware en software is het <strong>besturingssysteem</strong>. Dat is een speciaal soort softwareprogramma dat alle activiteiten op een computer coördineert.</p>

<p>In dit subdomein bekijken we de volgende drie lagen van een computer: 
<ul>
  <li>De <strong>fysieke laag</strong> – de hardware: processor, geheugen, invoer- en uitvoerapparaten;</li>
  <li>De <strong>logische laag</strong> – het besturingssysteem dat alles regelt;</li>
  <li>De <strong>toepassingenlaag</strong> – de programma’s (apps) waarmee de gebruiker werkt.</li>
</ul>
</p>


<p>We gaan stap voor stap ontdekken hoe deze lagen samenwerken en hoe ze ervoor zorgen dat jouw computer, telefoon of ander digitaal apparaat doet wat jij wilt.</p>


<ul>
<li>In hoofdstuk 1 leer je hoe de samenwerking van componenten in een digitaal apparaat beschreven kan worden met behulp van het drielagenmodel, waarbij elke laag een eigen taak heeft. Je maakt ook kennis met interfaces, zoals API’s en drivers, die communicatie mogelijk maken tussen verschillende onderdelen van een computer.

<li>In hoofdstuk 2 richten we ons op de onderste laag: de fysieke laag. Je leert welke hardwarecomponenten hierbij horen en wat hun functie is. Daarnaast leer je hoe je de werking van een computer kunt beschrijven aan de hand van de Von Neumann-architectuur.

<li>In hoofdstuk 3 behandelen we de middelste laag: de logische laag. Deze laag bestaat uit het besturingssysteem. Je leert welke taken een besturingssysteem uitvoert en wat de verschillen zijn tussen de bekendste besturingssystemen.

<li>In hoofdstuk 4 gaan we in op de bovenste laag: de toepassingenlaag. Deze laag omvat de programma’s (of apps) die de gebruiker gebruikt. We bespreken ook het verschil tussen lokale programma’s en netwerktoepassingen.

<li>We sluiten dit subdomein af met een Praktische Opdracht waarin je je eigen computer samenstelt. Je onderzoekt de mogelijkheden en maakt een weloverwogen keuze uit de onderdelen waaruit een computer bestaat. Een relevante en zinvolle opdracht waar je nu of later zeker iets aan zult hebben.</li>


</ul>
<!--
Planning: 
Week 1: H1 en H2
Week 2: H3 en H4
Week 3: PO (onderzoek en inleveren verslag)
-->



<!--
<b>Leerdoelen:</b>
<ul>

H1: leerdoel 2.	Je kan de structuur en werking van digitale artefacten uitleggen aan de hand van het lagen model: fysiek, logisch en toepassing
H2: leerdoel 1.	… een digitaal artefact beschrijven aan de hand van de Von Neumann architectuur
H2: leerdoel 3.	… Interne hardware componenten noemen en de werking uitleggen
H2: leerdoel 4.	… randapparatuur componenten noem en de werking / de toepassing uitleggen
H3: leerdoel 5.	… tenminste 2 verschillende operating systems noemen voor de PC en voor mobiele artefacten
H3: leerdoel 6.	… de belangrijkste taken van een OS noemen
H4: leerdoel 7.	… het verschil tussen een netwerk toepassing en een lokaal programma uitleggen

</ul>


-->
