<!--<h1>H4 Toepassingenlaag</h1>-->


<!--
-	Componenten en hun functies
-	Samenwerking componenten
-	Diensten aan gebruiker (ook diensten aan logische laag?)
-->


<h2>4.1 De toepassingenlaag</h2>


<p>Zonder apps kun je niet veel met een digitaal apparaat. Of je nu een spel speelt, een verslag schrijft of een foto deelt via WhatsApp — je gebruikt toepassingen: programma’s die draaien op je apparaat. </p>



<p>In de vorige hoofdstukken heb je geleerd hoe een digitaal apparaat is opgebouwd uit drie lagen: de fysieke laag (hardware), de logische laag (zoals het besturingssysteem) en de toepassingenlaag. In dit hoofdstuk zoom je in op die bovenste laag van het drielagenmodel: de <strong>toepassingenlaag</strong>. Alles wat je direct gebruikt of ziet, zoals apps en websites, behoort tot de toepassingenlaag. De toepassingenlaag levert de diensten die direct bruikbaar zijn voor de eindgebruiker. Het is de laag waarin programma’s draaien waarmee gebruikers interactie hebben met het computersysteem. Net als de andere lagen, maakt deze laag gebruik van de onderliggend laag, de logische laag (zoals het besturingssysteem), die op zijn beurt de hardware aanstuurt.
</p>


<p>
<img src="img/3lagenmodel_toepassingen.png" width="400"><br>
<i>De toepassingenlaag in het drielagenmodel.</i></p>

<!-- 
Het is de laag waar de gebruiker direct mee werkt.
Het bevat softwaretoepassingen zoals Google Chrome, Word, Spotify, WhatsApp, etc.
-->

<h2>4.2 Wat zijn toepassingen?</h2>



<p>
Een <strong>toepassing</strong> is software die je als gebruiker rechtstreeks gebruikt: een tekst typen, muziek luisteren, een video kijken of chatten. Dat kan een <strong>programma</strong> zijn op je computer, of een <strong>app</strong> (kort voor <i>applicatie</i>) op je smartphone of tablet.</p>

<p>
<img src="img/apps_phone_freepik.jpg" width="400"/><br/>
<i><a href="http://www.freepik.com">Ontworpen door Freepik</a></i></p>


<p>
Hieronder zie je een aantal bekende voorbeelden van toepassingen:
</p>
<ul>
  <li>Microsoft Word – om teksten te typen</li>
  <li>Google Chrome – om websites te bezoeken</li>
  <li>Spotify – om muziek te luisteren</li>
  <li>WhatsApp – om te chatten</li>
  <li>YouTube – om video’s te bekijken</li>
</ul>

<p>
Let op: niet alles wat je op je scherm ziet is een toepassing. De <strong>grafische gebruikersomgeving</strong> (GUI) – zoals het bureaublad, de taakbalk of het startmenu – hoort bij het <i>besturingssysteem</i>. Het is geen toepassing, maar een hulpmiddel van de logische laag om toepassingen te kunnen starten of beheren.
</p>

<p>
Ook andere onderdelen van het besturingssysteem, zoals de printerinstellingen, taakbeheer of bestandstoegang, horen niet bij de toepassingenlaag.
</p>







<h3>Opdracht 1: Wat is een toepassing?</h3>
<p>Welke van de volgende voorbeelden is <b>géén</b> toepassing?</p>
<ol type="A">
  <li>De camera-app op je telefoon</li>
  <li>Het startmenu van Windows</li>
  <li>Een e-mailprogramma zoals Outlook</li>
  <li>Een game zoals Minecraft</li>
</ol>

<p><strong>Antwoord Opdracht 1:</strong> B – Het startmenu is onderdeel van de grafische gebruikersomgeving van het besturingssysteem (logische laag), geen toepassing.</p>


<h3>Opdracht 2: Functie van de toepassingenlaag</h3>
<p>Wat is de belangrijkste functie van de toepassingenlaag?</p>
<ol type="A">
  <li>Zorgt dat apparaten zoals muis en toetsenbord werken</li>
  <li>Regelt het geheugen en de processor</li>
  <li>Laat de gebruiker werken met apps en programma’s</li>
  <li>Stuurt gegevens door naar de hardware</li>
</ol>

<p><strong>Antwoord Opdracht 2:</strong> C – Laat de gebruiker werken met apps en programma’s</p>



<h3>Opdracht 3: Bij welke laag hoort dit?</h3>

<p>Koppel elk van de onderstaande onderdelen aan de juiste laag van het drielagenmodel. Kies uit:</p>
<ul>
  <li><strong>F</strong> = Fysieke laag (hardware)</li>
  <li><strong>L</strong> = Logische laag (besturingssysteem en drivers)</li>
  <li><strong>T</strong> = Toepassingenlaag (apps en programma's)</li>
</ul>

<ol>
  <li>De harde schijf</li>
  <li>Chatprogramma zoals WhatsApp of Signal</li>
  <li>Het besturingssysteem</li>
  <li>De muis en het toetsenbord</li>
  <li>Google Chrome</li>
  <li>De taakbalk en het startmenu</li>
  <li>Een e-mailprogramma zoals Outlook of Gmail</li>
  <li>De netwerkkaart</li>
  <li>De Verkenner (Windows) of Finder (macOS)</li>
</ol>

<p><strong>Antwoord Opdracht 3:</strong></p>
<ol>
  <li><strong>F</strong> – De harde schijf</li>
  <li><strong>T</strong> – Chatprogramma zoals WhatsApp of Signal</li>
  <li><strong>L</strong> – Het besturingssysteem (bijv. Windows of macOS)</li>
  <li><strong>F</strong> – De muis en het toetsenbord</li>
  <li><strong>T</strong> – Google Chrome</li>
  <li><strong>L</strong> – Taakbalk en startmenu (onderdeel van de GUI van het besturingssysteem)</li>
  <li><strong>T</strong> – E-mailprogramma</li>
  <li><strong>F</strong> – Netwerkkaart</li>
  <li><strong>T</strong> – Verkenner / Finder (gebruikersprogramma voor bestandsbeheer)</li>
</ol>



<!--

<p>Er zijn verschillende soorten toepassingen die je als gebruiker gebruikt. We bespreken er hier een paar. </p>


<p>De meest bekende zijn de <i>gebruikersapplicaties</i>, zoals:</p>
<ul>
<li>Webbrowser (Chrome, Firefox)</li>
<li>Tekstverwerker (Word, Google Docs)</li>
<li>E-mailprogramma (Outlook, Gmail)</li>
<li>Games, muziekspelers, video-apps</li>
<li>Educatieve software</li>
</ul>

<p>Je hebt <i>lokale programma's</i> die op je pc draaien, en <i>netwerktoepassingen</i> die via internet werkt, meestal in je browser. De verschillen bespreken we in de volgende paragraaf in meer detail. Voorbeelden van netwerktoepassingen zijn:<br/>

<ul>
<li>Online bankieren</li>
<li>Cloudopslag (Google Drive, OneDrive)</li>
<li>Webgebaseerde toepassingen (bijv. Canva, Magister, Teams)</li>
</ul>


<img src="img/webspps.jpg" width="200"/><br/>
<i>(Bron: <a href="https://www.freepik.com/free-vector/cloud-upload-icons_785797.htm">Image by freepik</a></i>)
</p>

<p>Sommige programma’s helpen je om mappen en bestanden te bekijken, ordenen en beheren – maar ook om ze te delen of te downloaden. Voorbeelden van <i>bestandsbeheer</i> zijn:</p>
<ul>
<li>Verkenner (Windows), Finder (macOS) of Nautilus (Ubuntu Linux)</li>
<li>Cloudopslagdiensten zoals Google Drive, OneDrive, Dropbox, iCloud Drive</li>
</ul>
<img src="img/cloud.jpg" width="200"/><br/>
<i>(Bron: <a href="https://www.freepik.com/free-vector/cloud-upload-icons_785797.htm">Image by freepik</a></i>)


<p>Andere applicaties zijn <i>communicatiediensten</i>, zoals:</p>
<ul>
<li>Chatten, videobellen en e-mail versturen</li>
<li>Bestanden delen via communicatieplatforms</li>
</ul>


<p>
<img src="img/social-media.jpg" width="200"><br>
<i>Bron: 
<a href="https://pixabay.com/users/roszie-6000120/?utm_source=link-attribution&utm_medium=referral&utm_campaign=image&utm_content=7382943">Rosy / Bad Homburg / Germany</a></i>)
</p>

-->
<!--
<h3>Verwerkingsopdracht: Voorbeelden</h3>
<p>Wat hoort NIET bij de toepassingenlaag van een computersysteem?</p>
<ol type="A">
<li>Een tekstverwerkingsprogramma zoals Word
<li>De processor (CPU)
<li>Een webbrowser zoals Chrome
<li>Een e-mailprogramma zoals Outlook
</li></li></li></li></ol>
ANTWOORD:  B - De processor (CPU)
-->
<!--<h3>Verwerkingsopdracht: Onderdeel van de toepassingenlaag</h3>
<p>Welke van de volgende behoort tot de toepassingenlaag?</p>
<ol type="A">
<li>Het besturingssysteem
<li>De harde schijf
<li>Een webbrowser
<li>Het RAM-geheugen
</ol>

ANTWOORD:  C - Een webbrowser

-->

<h2>4.3 Hoe werkt de toepassingenlaag samen met de andere lagen?</h2>



<p>Net als de fysieke en logische lagen, werkt de toepassingenlaag nooit alleen. Een toepassing maakt gebruik van allerlei functies van het besturingssysteem, zoals het opslaan van bestanden, afspelen van geluid of toegang tot het netwerk. Die functies zitten in de logische laag, die op haar beurt de hardware aanstuurt, in de fysieke laag.</p>



<p>
Als jij bijvoorbeeld op ‘Opslaan’ klikt in Word, dan:
</p>
<ol>
  <li>Regelt Word (toepassingenlaag) dat jouw document moet worden opgeslagen.</li>
  <li>Het besturingssysteem (logische laag) bepaalt waar het bestand komt en hoe het wordt opgeslagen.</li>
  <li>De harde schijf (fysieke laag) zet de gegevens daadwerkelijk op het opslagmedium.</li>
</ol>



<p>
De gebruiker merkt meestal niets van de samenwerking tussen deze lagen – die verloopt automatisch ‘achter de schermen’.
</p>

<p>
<img src="img/drielagen_interface_gebruiker.png" width="300"><br>
<i>Drielagenmodel met interfaces.</i>
</p>


<p>
Vaak maakt een toepassing gebruik van een <strong>API</strong> (Application Programming Interface). In hoofdstuk 1 heb je geleerd dat dit een soort ‘afsprakenlijst’ is waarmee een toepassing met het besturingssysteem kan communiceren. Zo hoeft een app niet te weten hoe het besturingssysteem precies werkt, maar alleen hoe het functies kan aanroepen, zoals opslaan of de camera gebruiken. Daarom ziet een app er op verschillende Android-toestellen ongeveer hetzelfde uit: hij gebruikt steeds dezelfde afspraken.
</p>


<p>
Toepassingen gebruiken vaak onderdelen van de grafische gebruikersomgeving van het besturingssysteem, zoals vensters, knoppen en menu’s. Deze onderdelen worden geleverd door de logische laag. Daarom zien toepassingen er vaak ‘typisch Windows’ of ‘typisch macOS’ uit. Dat noemen we de <i>look-and-feel</i> van een besturingssysteem.
</p>

<p>
Bijvoorbeeld: bij een Mac staat de sluitknop van een venster linksboven, en bij Windows rechtsboven. De toepassing bepaalt wat er in het venster gebeurt, maar het uiterlijk van het venster komt uit de logische laag.
</p>

<p>

<table>
<tr><td><img src="img/MacPPT_closeWindow.png" width="200"></td><td><img src ="img/WindowsPPT_Window.png" width="600"></td></tr>
<tr><td colspan="2">
<i>Vensters op macOS en Windows zien er anders uit, doordat de toepassingenlaag gebruikmaakt van de GUI van het besturingssysteem.</i></td></tr>
</table>
</p>



<h3>Opdracht 4: Word als toepassing</h3>
<p>Leg uit waarom een programma als Outlook tot de toepassingenlaag behoort, en niet tot de logische of fysieke laag.</p>



<p><strong>Antwoord Opdracht 4:</strong></p>
<p>Outlook behoort tot de toepassingenlaag omdat het een programma is dat de gebruiker direct gebruikt om e-mails te lezen en versturen. Het draait bovenop het besturingssysteem en maakt gebruik van functies uit de logische laag, zoals netwerkverbinding, bestandsbeheer en meldingen. Outlook hoort niet bij de logische laag, omdat het geen systeemfuncties regelt zoals geheugenbeheer of het aansturen van apparaten. Het hoort ook niet bij de fysieke laag, want het stuurt geen hardware direct aan.</p>



<h3>Opdracht 5: Waarom merkt de gebruiker weinig van de onderliggende lagen?</h3>
<p>Waarom merkt een gebruiker meestal niets van de logische en fysieke laag bij het opslaan van een document in Word?</p>

<ol type="A">
  <li>Omdat Word zelf zorgt voor het opslaan op de harde schijf</li>
  <li>Omdat het opslaan gebeurt via het besturingssysteem, zonder dat de gebruiker dat hoeft te zien</li>
  <li>Omdat de gebruiker geen toegang heeft tot de toepassingenlaag</li>
  <li>Omdat alleen de fysieke laag betrokken is bij het opslaan van bestanden</li>
</ol>

<p><strong>Antwoord:</strong> B – Omdat het opslaan gebeurt via het besturingssysteem, zonder dat de gebruiker dat hoeft te zien</p>






<h3>Opdracht 6: Lagen herkennen</h3>
<p>Lees deze situatie:</p>
<p><i>Je maakt een screenshot in een app en kiest 'delen via WhatsApp'.</i></p>
<p>Beschrijf bij elke laag wat er op dat moment gebeurt.</p>

<p><strong>Antwoord Opdracht 6:</strong></p>
<ul>
  <li><strong>Toepassingenlaag:</strong> De app vraagt om een screenshot en biedt deelopties.</li>
  <li><strong>Logische laag:</strong> Het besturingssysteem verwerkt het maken van de screenshot en regelt het openen van WhatsApp.</li>
  <li><strong>Fysieke laag:</strong> De processor verwerkt de actie, het geheugen slaat de afbeelding tijdelijk op.</li>
</ul>




<!--

<img src="img/cloud.jpg" width="200"/><br/>
<i>Bron: <a href="https://www.freepik.com/free-vector/cloud-upload-icons_785797.htm">Afbeelding door freepik</a></i>


<p>
<img src="img/social-media.jpg" width="200"><br>
<i>Bron: 
<a href="https://pixabay.com/users/roszie-6000120/?utm_source=link-attribution&utm_medium=referral&utm_campaign=image&utm_content=7382943">Afbeelding door Rosy (pixabay)</a></i>
-->


<h2>4.4 Het drielagenmodel bij lokale programma’s en netwerktoepassingen</h2>

<p>
Als je een verslag typt in Word of een presentatie maakt in Google Slides, gebruik je toepassingen. Maar er is een belangrijk verschil: sommige toepassingen draaien <strong>lokaal</strong> op je eigen apparaat, terwijl andere via het <strong>netwerk</strong> werken, meestal via een browser. Je hebt dus soms internet nodig, en soms niet.
</p>

<p>
Misschien herken je dit verschil zelf ook al:
</p>
<ul>
  <li>Je kunt Word gebruiken zonder internet, maar niet Google Docs.</li>
  <li>Een game vanaf een DVD werkt ook offline, maar Fortnite niet.</li>
</ul>


<p>
Toch doen deze programma’s soms precies hetzelfde. Wat is dan eigenlijk het verschil tussen een lokaal programma en een netwerktoepassing?
</p>

<h3>Wat is een lokaal programma?</h3>

<p>
Een <strong>lokaal programma</strong> staat op je eigen apparaat geïnstalleerd en werkt ook zonder internetverbinding. Alles gebeurt op je computer: de berekeningen, de opslag van bestanden en de bediening.
</p>

<p><strong>Voorbeelden:</strong> Paint, WordPad, Verkenner, Microsoft Word (offline), een offline spel vanaf DVD of USB.</p>

<h3>Wat is een netwerktoepassing?</h3>


<p>
<img src="img/webspps.jpg" width="200"/><br/>
<i>Bron: <a href="https://www.freepik.com/free-vector/cloud-upload-icons_785797.htm">Afbeelding door freepik</a></i>
</p>
<p>
Een <strong>netwerktoepassing</strong> draait (deels) op een server ergens anders op het internet. Je gebruikt zo’n toepassing vaak via een browser. Je apparaat stuurt opdrachten via het netwerk naar de server, die het werk uitvoert en gegevens terugstuurt.
</p>

<p><strong>Voorbeelden:</strong> Google Docs, YouTube, Magister, WhatsApp Web, Fortnite.</p>





<h3>Het drielagenmodel bij lokaal programma's en netwerktoepassingen</h3>



<p>
We bekijken nu hoe het verschil tussen lokaal en netwerk eruitziet als je er naar kijkt vanuit het drielagenmodel.
</p>
<p>
<img src="img/lokaal_vs_netwerk.png" width="300" Alt="Lokaal programma versus netwerktoepassing">
</p>
<h4>Lokaal programma: <i>Microsoft Word</i></h4>
<ul>
  <li><strong>Fysieke laag:</strong> De computer voert berekeningen uit en slaat bestanden op.</li>
  <li><strong>Logische laag:</strong> Het besturingssysteem regelt toegang tot bestanden, geheugen en apparaten.</li>
  <li><strong>Toepassingenlaag:</strong> Microsoft Word draait als programma op de computer.</li>
</ul>

<h4>Netwerktoepassing: <i>Google Docs</i></h4>
<ul>
  <li><strong>Fysieke laag:</strong> Je apparaat en netwerkapparatuur (wifi, modem) zorgen voor verbinding.</li>
  <li><strong>Logische laag:</strong> De browser en netwerksoftware regelen het verkeer naar de server.</li>
  <li><strong>Toepassingenlaag:</strong> De gebruiker werkt in een browser met een toepassing die draait op een externe server.</li>
</ul>

<p>
Zo zie je dat het verschil tussen lokaal en netwerk niet alleen technisch is, maar ook invloed heeft op hoe jij als gebruiker werkt.
</p>


<h3>Samengevat: lokaal programma's en netwerktoepassingen</h3>

<p>
Het onderstaande overzicht zet de verschillen op een rij:
</p>

<table border="1">
  <thead>
    <tr>
      <th>Kenmerk</th>
      <th>Lokaal programma</th>
      <th>Netwerktoepassing</th>
    </tr>
  </thead>
  <tbody>
    <tr>
      <td>Waar staat het?</td>
      <td>Op je eigen computer</td>
      <td>Op een server via internet</td>
    </tr>
    <tr>
      <td>Internet nodig?</td>
      <td>Meestal niet</td>
      <td>Wel nodig</td>
    </tr>
    <tr>
      <td>Bestanden worden opgeslagen op...</td>
      <td>De harde schijf van je computer</td>
      <td>Een cloudserver (bijv. Google Drive)</td>
    </tr>
    <tr>
      <td>Voorbeelden</td>
      <td>WordPad, Verkenner, offline games</td>
      <td>Google Docs, YouTube, Magister, SOM, Teams</td>
    </tr>
  </tbody>
</table>


<p>Van sommige toepassingen bestaan er twee versies: een lokale én een netwerkversie. Denk aan Microsoft Word of Excel: je kunt ze installeren op je pc, maar je kunt ze ook gebruiken via je browser op school. 
</p>

<!--
<p>
Voor softwareontwikkelaars is een webversie handig, omdat ze updates maar op één plek hoeven te doen. Voor gebruikers is het voordeel dat je overal kunt inloggen, maar een nadeel kan zijn dat de webversie trager is of minder functies biedt.
</p>
-->





<h3>Opdracht 7: Herken het type - lokaal programma of netwerktoepassing?</h3>
<p>Geef bij elk voorbeeld aan of het om een lokaal programma of een netwerktoepassing gaat.</p>
<ol type="a">
<li>Je bewerkt een foto in Photoshop</li>
<li>Je maakt een presentatie in Google Slides</li>
<li>Je speelt een offline spel op je laptop</li>
<li>Je bekijkt een video op YouTube</li>
<li>Je bekijkt je rooster op Magister of in SOM</li>
</ol>

		   
<p>Antwoord Opdracht 7:
 <ol type="a">
<li>lokaal programma
<li>netwerktoepassing
<li>lokaal programma
<li>netwerktoepassing
<li>netwerktoepassing
</ol>
</p>
   
<h3>Opdracht 8: Verschil tussen lokaal programma en netwerktoepassing</h3>
<p>Noem zelf één lokaal programma en één netwerktoepassing dat jij vaak gebruikt. Wat is het verschil in hoe je ze gebruikt?</p>
			
<p>Antwoord Opdracht 8:<br/>
<ol>
<li>Netwerktoepassing: Google Docs – ik moet internet hebben en werk in de browser.</li>
<li>Lokaal programma: Notepad – ik gebruik het zonder internet en alles staat op mijn computer.</li>
</ol>

</p>

<h3>Opdracht 9: Werken zonder internet</h3>
<p>In je klaslokaal valt het internet uit. Welke programma’s kun je nog gebruiken? En waarom?</p>
			  
<p>Antwoord Opdracht 9:
    Je kunt nog programma’s gebruiken die lokaal op je computer staan, zoals Word, Paint of een offline spel. Deze werken zonder internet omdat ze niet hoeven te verbinden met een server. Je kunt niet bij de webapplicaties zoals Magister, SOM, Socrative of Google Docs.
</p>


<h3>Opdracht 10: Voor- en nadelen</h3>
<p>Wat vind jij een voordeel en een nadeel van een netwerktoepassing (zoals Magister of Google Docs)?</p>

<p><strong>Antwoord Opdracht 10:</strong> Een voordeel is dat je altijd en overal bij kunt, en vanaf zowel je mobiel als je computer. Een nadeel is dat je internet nodig hebt, en dat het soms trager werkt dan een lokaal programma.</p>

