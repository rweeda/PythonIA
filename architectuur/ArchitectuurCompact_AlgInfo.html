<h4>Architectuur - Decompositie</h4> <!-- BOLLETJE INLEIDING</h4>-->
<p>In deze module gaan we het hebben over <b>computerarchitectuur</b>. Dat betekent dat we gaan kijken hoe een computer er aan de binnenkant uitziet. Daarbij hebben we het niet alleen over de hardware, maar ook over het besturingssysteem en de software die je als gebruiker gebruikt.</p>

<p>Computers bestaan in allerlei soorten en maten, maar de opbouw is meestal vergelijkbaar. Elke computer bestaat uit fysieke onderdelen (de hardware), en uit programma’s (de software) die op die hardware draaien. De verbindende schakel tussen deze hardware en software is het <strong>besturingssysteem</strong>. Dat is een speciaal soort softwareprogramma dat alle activiteiten op een computer coördineert.</p>

<p>In dit subdomein bekijken we de volgende drie lagen van een computer: 
<ul>
  <li>De <strong>fysieke laag</strong> – de hardware: processor, geheugen, invoer- en uitvoerapparaten;</li>
  <li>De <strong>logische laag</strong> – het besturingssysteem dat alles regelt;</li>
  <li>De <strong>toepassingenlaag</strong> – de programma’s (apps) waarmee de gebruiker werkt.</li>
</ul>
</p>



<p>We gaan stap voor stap ontdekken hoe deze lagen samenwerken en hoe ze ervoor zorgen dat jouw computer, telefoon of ander digitaal apparaat doet wat jij wilt.</p>
<ul>
<li>In onderwerp 1 leer je hoe de samenwerking van componenten in een digitaal apparaat beschreven kan worden met behulp van het <b>drielagenmodel</b>, waarbij elke laag een eigen taak heeft. Je maakt ook kennis met interfaces, zoals API’s en drivers, die communicatie mogelijk maken tussen verschillende onderdelen van een computer.
<li>In onderwerp 2 richten we ons op de <b>fysieke laag</b>. Je leert welke hardwarecomponenten hierbij horen en wat hun functie is. Daarnaast leer je hoe je de werking van een computer kunt beschrijven aan de hand van de Von Neumann-architectuur.
<li>In onderwerp 3 behandelen we de <b>logische laag</b>. Deze laag bestaat uit het besturingssysteem. Je leert welke taken een besturingssysteem uitvoert en wat de verschillen zijn tussen de bekendste besturingssystemen.
<li>In onderwerp 4 gaan we in op de <b>toepassingenlaag</b>. Deze laag omvat de programma’s (of apps) die de gebruiker gebruikt. We bespreken ook het verschil tussen lokale programma’s en netwerktoepassingen.
<li>We sluiten deze cursus af met een <b>Praktische Opdracht</b> waarin je je eigen computer samenstelt. Je onderzoekt de mogelijkheden en maakt een weloverwogen keuze uit de onderdelen waaruit een computer bestaat. Een relevante en zinvolle opdracht waar je nu of later zeker iets aan zult hebben.
</ul>

<p>
De lesstof is ontworpen en samengesteld voor Co-Teach Informatica door Renske Weeda en Rachel Baan op lesmateriaal van Informatica-Actief en de oudere module die is samengesteld door Rachel Baan van TU Delft en Ingrid Breymann van Universiteit Twente.
</p>



<h4>Relatie met het examenprogramma</h4>
<ul>
<li><em>Thoerie</em>: 4 uur (1 uur per onderwerp)</li>
<li><em>Eindopdracht</em>: 2 uur</li>
</ul>
<h5>De inhoud van deze cursus dekt de volgende eindterm:</h5>
	
<p><b>Domein E: Architectuur</b>
<p><i>Subdomein E1: Decompositie</i>. De kandidaat kan de structuur en werking van digitale artefacten uitleggen aan de hand van architectuurelementen, dat wil zeggen in termen van de niveaulagen fysiek, logischen toepassingen, en in termen van de componenten in deze lagen en hun onderlinge interactie.</p>

<div class="fa fa-clock-o fa-3x"></div>
<h5>Totale verwerkingstijd: 6 uur.</h5>





<h4 id="H1">Onderwerp 1 - Het drielagenmodel</h4>

<p>Computers zijn er in allerlei vormen: van laptops en smartphones tot verkeerslichten en zelfscankassa’s. Al die apparaten combineren <b>hardware</b> (zoals een camera, scherm of chip) met <b>software</b> (zoals apps of een besturingssysteem).</p>

<p>Apps gebruiken de hardware niet direct, maar via het <b>besturingssysteem</b>. Dat zorgt voor de aansturing van bijvoorbeeld de camera of het netwerk.</p>

<p>Om de samenwerking tussen hardware en software overzichtelijk te maken, verdelen we een computersysteem in drie lagen: de <b>fysieke laag</b> (hardware), de <b>logische laag</b> (besturingssysteem en drivers) en de <b>toepassingenlaag</b> (apps en programma’s).</p>


<h4>Wat moet je kennen en kunnen na dit hoofdstuk?</h4>

<p>Dit hoofdstuk is een inleiding op het drielagenmodel – een model dat aan de hand van drie lagen beschrijft hoe verschillende hard- en software goed met elkaar samenwerken. In de hoofdstukken hierna ga je dieper in op wat er in elke laag gebeurt.</p>
  
<h4>Leerdoelen:</h4>
<ul>
  <li>Je kunt uitleggen hoe digitale apparaten zijn opgebouwd volgens het drielagenmodel: fysieke laag, logische laag en toepassingenlaag;</li>
  <li>Je kunt uitleggen hoe interfaces de communicatie mogelijk maken tussen verschillende onderdelen van een computer, zoals API’s (tussen software) en drivers (tussen hardware en besturingssysteem);</li>
  <li>Je kunt uitleggen waarom het drielagenmodel nuttig is, bijvoorbeeld voor veiligheid, betrouwbaarheid, flexibiliteit, onafhankelijkheid van hardware en voor programmeurs.</li>
</ul>




<div class="fa fa-clock-o fa-3x"></div><br> <b>1 uur</b>


<!--<iframe src="https://rweeda.github.io/PythonIA/architectuur/H1.0_drielagenmodel.html" width="100%" height="600px"></iframe>-->

<!-- Inleiding 1-->
<h4 id="H2">Onderwerp 2 - De fysieke laag</h4>


<h4>Leerdoelen:</h4>
<ul>
<li>Je kunt een computer beschrijven aan de hand van de Von Neumann architectuur;</li>
<li>Je kunt belangrijke componenten van de fysieke laag benoemen en de werking ervan uitleggen;</li>
<li>Je kunt samenwerking tussen de componenten in de fysieke laag beschrijven;</li>
<li>Je kunt uitleggen welke diensten de fysieke laag aan andere lagen levert.</li>
</ul>
<div class="fa fa-clock-o fa-3x"></div><br> <b>1 uur</b>

<h4 id="H3">Onderwerp 3 - De logische laag</h4>


<h4>Leerdoelen:</h4>
<ul>

<li>Je kunt belangrijke onderdelen van de logische laag benoemen, zoals het besturingssysteem, drivers, systeemdiensten en beheertools;</li><!-- 3.1 -->
<li>Je kunt ten minste drie verschillende besturingssystemen noemen voor de PC en twee voor de mobiele telefoon;</li><!-- 3.2 -->
<li>Je kunt de belangrijkste taken van een besturingssysteem noemen, zoals geheugenbeheer, bestandsbeheer, invoer/uitvoer en beveiliging;</li><!-- 3.3 -->
<li>Je kunt uitleggen hoe de logische laag een brug vormt tussen hardware en software;</li><!-- 3.4 -->
<li>Je kunt de samenwerking tussen de onderdelen in de logische laag beschrijven;</li><!-- 3.5 -->
<li>Je kunt de belangrijkste verschillen tussen besturingssystemen benoemen.</li><!-- 3.6 -->
</ul>
<div class="fa fa-clock-o fa-3x"></div><br> <b>1 uur</b>



<h4 id="H4">Onderwerp 4 - De toepassingenlaag</h4>
<h4>Leerdoelen:</h4>
<ul>
  <li>Je kunt uitleggen wat een toepassing is en tot welke laag van het drielagenmodel deze hoort;</li>
  <li>Je kunt beschrijven hoe een toepassing samenwerkt met het besturingssysteem en de hardware;</li>
  <li>Je kunt het verschil uitleggen tussen een lokaal programma en een netwerktoepassing;</li>
  <li>Je kunt aan de hand van het drielagenmodel uitleggen hoe een lokaal programma en een netwerktoepassing werken.</li>
</ul>
<div class="fa fa-clock-o fa-3x"></div><br> <b>1 uur</b>
