
<h1>Praktische Opdracht: Stel je eigen pc samen</h1>

<h2>Inleiding</h2>
<p>Bij deze eindopdracht stel je een eigen pc samen. De opdracht bestaat uit het maken van keuzes en het verzamelen van onderdelen. Je krijgt een voorbeeldverslag dat je verder moet invullen en inleveren bij het vaksteunpunt.</p>

<h2>Opdrachtomschrijving: "Stel je eigen pc samen"</h2>

<h3>Doel van de opdracht</h3>
<p>Bij deze opdracht stel je een eigen pc samen, voor jezelf of een specifieke gebruiker en gebruikssituatie. Je moet alle hardware kiezen en het operating 
system. Dat klinkt als een droom. Maar je budget is beperkt tot € 2000,- (inclusief btw). Je maakt onderbouwde keuzes voor de onderdelen, let op je budget en legt uit waarom je voor bepaalde onderdelen hebt gekozen.</p>
<h3>Situatie</h3>
<p>
    Stel je voor: je mag een Windows of Linux desktop-pc samenstellen voor een klant (of voor jezelf). Deze klant heeft specifieke wensen: hij of zij wil de computer gebruiken voor bijvoorbeeld de volgende taken:</p>
<ul>
<li>Basisgebruik (internet, tekstverwerking)</li>
<li>Gaming</li>
<li>Videobewerking</li>
<li>3D-modelleren</li>
<li>Of een andere toepassing naar keuze</li>
</ul>
<p><i>Let op:</i> Omdat er bij een Mac/Chromebook weinig valt te kiezen, gaat het bij deze opdracht om een Windows of Linux pc.</p>


<h3>Opdracht</h3>
<ol type="A">
<li>Download hier het sjabloon voor je verslag: <a href="25-26 Domein E1 PC.docx">25-26 Domein E1 PC.docx</a>
<li>Bepaal voor wie je een pc gaat samenstellen, en waarvoor deze persoon de pc wil gebruiken? Met welke onderdelen en randapparatuur moet je daarvoor per se rekening mee houden? Vul de eerste bladzijde van je verslag in.</li>
<li>Ga naar <a href="https://www.alternate.nl/configurator.xhtml?pca=20&amp;pco=0&amp;pcs=default">PC Builder van Alternate</a></li>
<li>Stel je PC samen. Begin met het kiezen van de behuizing. 
		<li>Kies de hardware die je nodig hebt, maar denk aan je maximale budget van € 2000,- (inclusief btw). Vergeet niet dat je ook randapparatuur zoals een monitor, toetsenbord en muis nodig hebt (minimaal 4). 
		<li>Noteer in je verslag van elk onderdeel de gegevens zoals naam, type, specificatie en prijs. Leg uit waarom je voor dit specifieke onderdeel hebt gekozen (en waarom niet een goedkopere of duurdere?) Motiveer je antwoord goed (Dus niet overal de goedkoopste kiezen 
en dan steeds zeggen –“het is de goedkoopste”). Voeg ook een foto of screenshot toe (Tip: Onder Windows kun je met Windows+Shift+S makkelijk een screenshot maken). 
		
		<li>Kies je besturingssysteem.
		<li>Bereken de totale prijs.
		<li>Voeg onderaan je verslag een reflectie toe. Geef aan aan welke eisen van de gebruiker je hebt voldaan, en wat je anders zou doen bij een ander budget.
</ol>
<p><strong>Tips &amp; Informatiebronnen</strong></p>
<ul>
<li><a href="https://www.alternate.nl/configurator.xhtml?pca=20&amp;pco=0&amp;pcs=default">PC Builder van Alternate</a></li>
<li><a href="https://www.123pc.nl/pc-builder-configurator/">123pc</a></li>
<li><a href="https://tweakers.net/categorie/49/componenten/">Tweakers.net</a></li>
<li><a href="https://www.coolblue.nl">Coolblue.nl</a></li>
<li><a href="https://pcpartpicker.com">PCPartPicker.com</a></li>
<li><a href="https://www.userbenchmark.com">UserBenchmark.com</a></li>
</ul>
