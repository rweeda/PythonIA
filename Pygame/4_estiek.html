<!-- 4: Esthetiek, pijler 1 -->


<!--     <li>leer je wat esthetiek is, en een aantal verschillende soorten artwork herkennen;</li> -->

<p>Esthetiek gaat erover hoe een spel eruit ziet, hoort, ruikt, enzovoort. Bij een (fysiek) spel of sport gaat het om het bord, het speelveld, de vormgeving van de gebruikte attributen en ...</p>
<p>Bij computerspellen gaat het om het beeld en het geluid, inclusief muziek. Die moeten mooi zijn, passend bij de aard van het spel, of doelgericht. Esthetiek gaat nu eenmaal over het mooi zijn, de schoonheid van zaken. Dit terrein heeft zich in de afgelopen 50 jaar enorm ontwikkeld. Van heel simpele graphics bij de oudste (en minst krachtige) computers tot realistische werelden nu. Een paar belangrijke termen:</p>
<p>Spellen met simpele graphics gebruiken plaatjes van een paar honderd pixels om de game-objecten (speler, vijanden, power ups, pick ups, enz, enz) te laten zien. Zulke plaatjes noemen we <em>sprites</em>. Vaak zitten ze samen in een soort vellen, <em>sprite sheets</em>.</p>
<p></p>
<p><img src="https://moodle.informatica-actief.nl/draftfile.php/147455/user/draft/612917026/gda5_spritesheet.png" alt="sprite sheet" width="326" height="102" class="img-responsive atto_image_button_text-bottom"><br></p>
<p><em>Sprite sheet (stukje)</em></p>
<p></p>
<p>De figuurtjes in een spel kun je laten bewegen door filmstripjes van sprites te maken. iedere keer dat het spel opnieuw op het scherm gezet wordt (gerenderd wordt), ga je naar het volgende <em>frame</em>. Daardoor gaat de pacman hieronder happen.</p>
<p></p>
<p><img src="https://moodle.informatica-actief.nl/draftfile.php/147455/user/draft/612917026/gda6_pacman_allframes.png" alt="frames pacman" width="544" height="32" class="img-responsive atto_image_button_text-bottom"><br></p>
<p>=&nbsp;<img src="https://moodle.informatica-actief.nl/draftfile.php/147455/user/draft/612917026/gda6_pacman_anim.gif" alt="pacman geanimeerd" width="32" height="32" class="img-responsive atto_image_button_text-bottom"></p>
<p><em>Pacman-frames</em></p>
<p></p>
<p>Bij de nieuwe, grote spellen gaat het er heel anders aan toe. Om te beginnen is het in 3D, dan heb je niet meer genoeg aan een plaatje voor een figuur. In 3D maak je een draadmodel - een <em>static mesh</em> - dat je van alle kanten kunt bekijken. Dan heb je verder nog een een speciaal plaatje nodig, meestal <em>texture</em> genoemd, dat je om de mesh heen kunt vouwen, zodat het er echt als een figuur of voorwerp uitziet.</p>
<p></p>
<p><img src="https://moodle.informatica-actief.nl/draftfile.php/147455/user/draft/612917026/gda7_Pine_Hueendraadmodel.png" alt="3d char en mesh" width="1032" height="611" class="img-responsive atto_image_button_text-bottom"><br></p>
<p><em>Game character en het draadmodel</em></p>
<p></p>
<p>Beweging wordt dan ook een stuk ingewikkelder. Poppetjes hebben een soort van intern skelet, een <em>rig</em>, met botten die kunnen bewegen. Bij het weergeven van de mesh moet je dan wel precies bepalen hoe de mesh vervormt als bijvoorbeeld een arm beweegt.</p>
<p>Kortom, dit is behoorlijk ingewikkeld. En dan hebben we het nog niet over de speciale effecten, zoals <em>materials</em> (bijvoorbeeld bewegende oppervlakken als water en lava) en <em>particle systems</em> (rook, waterval, sneeuw).</p>
<p>Al die technieken kun je gebruiken om een eigen visuele sfeer te maken. Wordt het een <em>realistische</em> wereld, <em>horror</em>, <em>cartoony</em> of iets speciaals als <em>steampunk</em>?</p>
<p></p>
<p><img src="https://moodle.informatica-actief.nl/draftfile.php/147455/user/draft/612917026/gda8_Pine_Switch_Screenshot_01.png" alt="pine" width="640" height="360" class="img-responsive atto_image_button_text-bottom"><br></p>
<p><em>Beeld uit de game Pine van het Nederlandse Twirlbound</em></p>
<p></p>
<p>Helaas, in deze module gaan we niet dieper in op (het creëren van) game art. In je game kun je gebruik maken van bestaande game art, muziek en geluiden. Daarvan is voldoende te vinden op internet. Aan het eind van deze inleiding hebben we wel een paar links geplaatst voor belangstellenden die hier meer willen weten over het creëren van game art.</p>
<p>De reden: Game art, characters en animaties zijn krankzinnig veel werk, als je ze echt mooi wilt maken. Dit kun je bijvoorbeeld zien in de credits van een grote game als Horizon Zero Dawn (zie kader 'Rollen in een game project', verderop). De lijst heeft grote 'departments' voor art, sound, music, visual effects en animation. Het maken van 'human animation' is een specialisme, het maken van een compleet personage met uiterlijk en bewegingen is vele honderden uren werk!</p>
<p></p>
<table style="border-collapse: collapse; background-color: LightCyan;" border="2" cellpadding="8">
    <tbody>
        <tr>
            <td valign="top">
                <p><strong>Game Art en sfeer</strong></p>
                <p>Iedereen kent het spelletje Pacman. Het is een klassieker die nog een paar keer in deze module voor zal komen.</p>
                <p></p>
                <p><img src="https://moodle.informatica-actief.nl/draftfile.php/147455/user/draft/612917026/gda12_pacman.png" alt="pacman" width="289" height="215" class="img-responsive atto_image_button_text-bottom"><br></p>
                <p><em>Pacman van het Oostenrijkse bedrijf Masswerk</em></p>
                <p></p>
                <p>In het kader van het eerstejaarsproject bedachten studenten van de Universiteit Utrecht een bijzondere variant van het spel. Ze maakten er een 3D-spel van, met een first-person perspectief. Dat wil zeggen dat je als speler door de ogen van Pacman kijkt, je bent als het ware zelf Pacman. De doolhof werd een nachtelijke stad, met een beetje griezelige verlichting. De monsters gaven een beetje licht, zodat je ze om de hoek kon zien aankomen.</p>
                <p>Maar: verder waren alle spelregels precies hetzelfde: op straat lagen pilletjes die je kon eten, er lag een ster om de monsters tot prooi te maken, enzovoort.</p>
                <p></p>
                <p></p>
                <p><em><img src="https://moodle.informatica-actief.nl/draftfile.php/147455/user/draft/612917026/gda9_pacman_noir.jpg" alt="horror pacman" width="300" height="168" class="img-fluid atto_image_button_text-bottom"><br></em></p>
                <p><em>horror-pacman in 3D</em></p>
                <p></p>
                <p>Deze verandering veranderde de spelervaring totaal. Het werd een zeer griezelig en spannend spel, terwijl alleen het uiterlijk veranderde. Dit laat zien dat de esthetiek van een spel zeer belangrijk is. Het is (mede) bepalend voor de spelervaring, met name het gevoel dat het spel oproept.</p>
            </td>
        </tr>
    </tbody>
</table>